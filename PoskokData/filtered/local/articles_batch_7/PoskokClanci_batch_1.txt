<***>
NOVINA: poskok.info
DATUM: 26.09.2012
RUBRIKA: Novice
NADNASLOV: N/A
NASLOV: ČOVIĆ: Sadašnje uređenje otežava europski put BiH
PODNASLOV: Iz Parlamentarne skupštine BiH priopćeno je da je Čović naglasio da je neophodno što prije pokrenuti proces izmjena Ustava BiH, ocijenivši da ove promjene trebaju BiH učiniti funkcionalnom državom.
STRANA: https://poskok.info/covic-sadasnje-uredenje-otezava-europski-put-bih/
AUTOR(I): Desk

Kriza u BiH je problem, ali i šansa tijekom koje domaći predstavnici vlasti trebaju preuzeti odgovornost i pronaći rješenja za uspostavljanje strukture zemlje zasnovane na principu apsolutne ravnopravnosti naroda i građana – rekao je danas u Sarajevu predsjedavajući Doma naroda Parlamentarne skupštine BiH Dragan Čović u razgovoru s izaslanstvom Senata Francuske. Iz Parlamentarne skupštine BiH priopćeno je da je Čović naglasio da je neophodno što prije pokrenuti proces izmjena Ustava BiH, ocijenivši da ove promjene trebaju BiH učiniti funkcionalnom državom. Čović je istaknuo da vjeruje u europsku budućnost BiH, ali i da njeno sadašnje unutarnje uređenje takav put otežava. Članovi izaslanstva Senata Francuske koje je predvodio predsjednik Grupe prijateljstva za zapadni Balkan Jean Pier-Michell i potpredsjednik Grupe za BiH Michell Bilu naglasili su da je za ulazak BiH u EU neophodna aktivna uloga i dogovor domaćih političkih aktera. Tijekom susreta je Čoviću uručena medalja Senata, uz poziv da posjeti Francusku. (Srna)


<***>
NOVINA: poskok.info
DATUM: 23.11.2014
RUBRIKA: Novice
NADNASLOV: N/A
NASLOV: Glavaš uskoro počinje raditi u poduzeću u BiH
PODNASLOV: Branimir Glavaš uskoro će se zaposliti u jednom poduzeću u BiH, gdje će raditi na pravno-administrativnim poslovima, saznajeNovi list.
STRANA: https://poskok.info/glavas-uskoro-pocinje-raditi-u-poduzecu-u-bih/
AUTOR(I): Desk

Branimir Glavaš uskoro će se zaposliti u jednom poduzeću u BiH, gdje će raditi na pravno-administrativnim poslovima, saznajeNovi list. Posljedica je to činjenice da Glavaš 4. siječnja iduće godine, jer je izdržao tri petine zatvorske kazne od osam godina, stječe uvjete za korištenje izvanzatvorskih pogodnosti i to bez policijskog nadzora. Prije nekoliko dana Glavaš je dobio potvrdu nadležne policijske uprave da može koristiti te pogodnosti, a među njima je i mogućnost rada izvan zatvora, temeljem ugovora što ga sklapaju zatvorska uprava i poslodavac. Podaci o tome objavljeni su na Glavaševoj Facebook stranici, koju uređuje njegov sin Filip, a neslužbeno doznajemo da je on već pronašao firmu u kojoj će raditi pet dana u tjednu i u zatvor dolaziti samo na spavanje. Nakon 4. siječnja doći će do sklapanja spomenutog ugovora kojim će biti određena i Glavaševa plaća, od koje će veći dio ipak uzimati država. Osim što će glavninu vremena provoditi izvan zatvora na poslu, Glavaš, koji je nedavno napunio pet godina u zatvoru, moći će svakog tjedna koristiti po jedan slobodan dan. No, ako će to htjeti, moći će spojiti više tih dana i tako izaći iz zatvora, bez policijskog nadzora, na četiri do pet dana tjedno. Nadalje, Glavaš stječe pravo i na slobodne dane u vrijeme nacionalnih i vjerskih blagdana u BiH, kao i na godišnji odmor u trajanju 20 dana, te dodatnih sedam dana godišnje sukladno Pravilniku predviđene namjene. Riječ je, dakle, o ozbiljnim olakšicama, piše Novi list.


<***>
NOVINA: poskok.info
DATUM: 22.04.2013
RUBRIKA: Novice
NADNASLOV: N/A
NASLOV: Čegar: Federalna policija tajno pratila političare i njihove ljubavnice da bi ih kompromitirala
PODNASLOV: N/A
STRANA: https://poskok.info/cegar-federalna-policija-tajno-pratila-politicare-i-njihove-ljubavnice-da-bi-ih-kompromitirala/
AUTOR(I): Desk

”Svjestan sam da mnogima ne odgovara što sam na ovoj poziciji u Federalnoj upravi policije, pored ostalog, da ne bih došao do tajnih dokumenata. Na žalost takvih, moram reći da sam došao do te dokumentacije i oni mogu samo čekati, a znaju što su radili, da im istražitelji ili službenici Unutarnje kontrole Federalne uprave policije dođu na vrata”.Ovo je zaDnevni listrekaoZoran Čegar, načelnik Obavještajnog sektora Službe krim policije Federalne uprave policije, samo što se vratio u Sarajevo s tajnih zadataka u nekoliko hercegovačkih gradova.Od početka ove godine, FUP je izveo pet akcija u kojima su uhićene krupne zvjerke organiziranog kriminala, slijede i nove akcije koje će tek zatresti javnost.”Policija puno može uraditi u ozdravljenju ove zemlje ako je prate sudovi i tužiteljstva, a prvi uvjet je da očisti svoje redove. Na tome inzistiram i to ćemo završiti. Najveći problem je što je Miletić za osam godina, koliko je bio ravnatelj, devastirao Federalnu upravu policije tako što je na važne pozicije doveo i postavio svoje poslušnike koji su nesposobni, koji ne znaju jesu li došli na posao ili su pošli. To u mnogome veže ruke i ravnatelju Lukaču, ali užurbano raščišćavamo situaciju”, rekao je Čegar za Dnevni list.Kaže da bi daleko dogurao da je htio”raditi prljave poslove za Miletića’‘, umjesto toga stalno se borio protiv kriminalaca, čak i kada nije radio.”I uvijek mi je bilo i ostalo nenormalno, nikada se neću i ne mogu pomiriti s tim, da svaki jači kriminalac ima telefonske brojeve Miletića, pojedinih političara, sudaca, tužitelja. Kriminalci sa mnom, s ravnateljem FUP-a Lukačem, nikada nisu mogli razgovarati, pogotovo sastajati se i sjediti po kavanama i tko zna što dogovarati”.Čegar zamjera Lukaču što nije naredio da se svi zaposlenici podvrgnu testiranju na droge, da se provjere njihovi osobni dokumenti, diplome, način na koji su došli do činova – je li to kupnjom za gotovinu, vozanjem ovaca, drva ili obitelji šefova!‘‘Neka se provjeri otkud Miletiću najmanje tri stana, otkud mu automobili, računi u inozemstvu, a kada je došao u policiju ja sam mu sređivao da dobije kredite od po 1000 ili 2000 maraka. Uostalom, neka se svi zaposlenici Federalne uprave policije provjere i sve će biti jasno”, istaknuo je Zoran Čegar.”Izvjesno je da više nema i neće biti onoga što je rađeno dok je Miletić bio ravnatelj Federalne uprave policije – tajnog praćenja političara i visokih dužnosnika, praćenja njihovih žena i ljubavnica, montiranih procesa… Gotovo svakog dana ja nalazim spise koji su sklonjeni, a koji su pravljeni za kompromitiranje i ucjenjivanje visokih političkih i državnih dužnosnika. Znam ostati šokiran kad vidim kako se radilo i čega sve tu ima”.Čegar kaže kako je FUP po nalogu Miletića nezakonito i nelegalno pratio ogroman broj, na tisuće ljudi nezakonitim i nelegalnim prisluškivanjem njihovih telefonskih razgovora i praćenjem i presijecanjem komunikacija.”Sve to sada istražujemo, nije još vrijeme da se govori o detaljima, a kada sve obradimo, pozvat ćemo vlasnike mobitela i telefona koji su nezakonito i nelegalno prisluškivani da se meni osobno jave i da zajedno podnesemo tužbu sudu kako bi se nalogodavci i akteri procesuirali. Policija nije i više neće biti ničije privatno sredstvo za poigravanje s građanima’‘ zaključuje Zoran Čegar. Čegar je prijeratni pripadnik Specijalne policije i proglašavan je najboljim. U ratu su mu stizala priznanja za sudjelovanje u obrani Sarajeva i BiH, u srpnju 1993. odlikovan je “Zlatnom policijskom zvijezdom”, kako stoji u obrazloženju, za hrabrost i osobni primjer iskazan u oružanim borbama.Nakon rata, s činom glavnom policijskog inspektora, nastavio je svoj posao. A onda ga je bivši ravnatelj Federalne uprave policije Zoran Miletić, iz samo sebi razumljivih razloga, suspendirao, potom izdao rješenje kojim mu se oduzima čin glavnog inspektora i onda mu potpisao otkaz.Čegar je ostao na ulici, krenula je neviđena hajka na njega, podmetalo mu se da je krivotvorio službenu dokumentaciju, da je putovao u inozemstvo pod tuđim imenom i s lažnim ispravama, da se lažno predstavljao, čak je optuživan i za krađu nekakvih sanjki…Na sve ovo on je reagirao s tri tužbe sudu protiv Federalne uprave policije i svi sudovi su presudili u njegovu korist. Vraćen je na posao, vraćen mu je čin glavnog inspektora, odbačene su kao lažne tvrdnje Miletića i njegove ekipe da nije odlikovan “Zlatnom policijskom zvijezdom”. Sve optužbe protiv njega su se pokazale montiranima i potpuno je rehabilitiran. Jedino mu FUP još nije isplatio plaće i naknade za vrijeme dok je potpuno neopravdano bio bez posla.


<***>
NOVINA: poskok.info
DATUM: 24.11.2015
RUBRIKA: Novice
NADNASLOV: N/A
NASLOV: SUMMIT U ZAGREBU Stižu Biden, Tusk, Merkel, Hollande i svi članovi Predsjedništva BiH
PODNASLOV: N/A
STRANA: https://poskok.info/summit-u-zagrebu-stizu-biden-tusk-merkel-hollande-i-svi-clanovi-predsjednistva-bih-2/
AUTOR(I): Desk

Potpredsjednik SAD-a Joe Biden u srijedu stiže na samit lidera Jugoistočne Europe i europskih sila u Hrvatskoj.Cilj sastanka je vraćanje interesa najveće svjetske sile za rješavanje gorućih problema u Jugoističnoj Europi. Posjetu visokog američkog izaslanstva Zapadnom Balkanu,  pozitivnom ocjenjuje i Predsjedništvo BiH koje će sudjelovati na regionalnoj inicijativi Brdo-Brijuni, objavila je TV1.Brdo-Brijuni, koje okuplja zemlje nastale raspadom bivše Jugoslavije i Albaniju, odlična je platforma za potpredsjednika SAD-a kojom će najaviti aktivniji angažman Washingtona. Ključne teme razgovora bit će pitanje stabilizacije Jugoistočne Europe, politički i sigurnosno.BiH će sastanak iskoristiti kako bi jasno objasnila ulogu BiH, kada je u pitanju stabilnost čitavog područja Jugoistočne Europe.“ Mislim da smo zemlja koja je možda najizloženija i prepuna iskušenja, vidjeli ste i posljednji put ubojstvo naših dvojice pripadnika Oružanih snaga, kakvu poruku za sebe nosi i mi vjerujemo da upravo ti, svojih stavom BiH, za jedno jasno opredjeljenje, za jednu veliku koaliciju u borbi protiv ekstremizma i nasilnog terorizma, BiH želi imati posebno mjesto, a s druge strane želimo vrlo jasno naglasiti, jer ćemo doći u Zagreb, da BiH može biti jedan centar oko kojeg se može tražiti sve ono što bi značilo stabilnost Jugoistočne Europe”, kaže za TV1 predsjedavajući Predsjedništva BiH Dragan Čović.“Mislim da je činjenica što dolazi gospodin Biden, znak da regija Zapadnog Balkana dobija na značaju. Iz više razloga, jedno zbog opće stabilnosti, drugo zbog činjenice da se i mi nalazimo na migrantskoj ruti, te za pitanje sigurnosti posebno nakon napada u Parizu postaje ključno pitanje Europe, ali i Sjedinjenih američkih država”, izjavio je za TV1 član Predsjedništva BiH Mladen Ivanić.Neće izostati ni pitanje podrške euroatlantskom putu svih zemalja u regiji kao prioritet, jer se pokazalo da je to ključni proces koji vodi stabilnosti. Vrlo brzo ukoliko sve zaživi, Čović naglašava kako će krajem 2016. godine biti riječi o reorganizaciji i racionalnijem uređenju BiH.“ To sve želimo predočiti gospodinu Bidenu, gospodinu Tusku koji će također biti i u Zagrebu i svim sugovornicima za stolom. Dakle, jedno vrlo jasno opredjeljenje BiH na tom putu izvlačenja BiH iz one situacije u kojoj je bila zadnjih godina i pokretanje potpuno novih ili drugačijih odnosa u BiH i prema našem okruženju”, navodi Čović.Inače , Biden je Balkan zadnji put posjetio 2009.godine, a na samit lidera Jugoistočne Europe pozvani su i njemačka kancelarka Angela Merkel, francuski predsjednik Francois Hollande, te predsjednik Europskog vijeća Donald Tusk


<***>
NOVINA: poskok.info
DATUM: 27.11.2020
RUBRIKA: Novice
NADNASLOV: N/A
NASLOV: KOLIKO ĆE NAS, ALI I NJIH, NA KRAJU KOŠTATI INZKO? U strahu od Rusije međunarodna zajednica objavila je rat međunarodnom pravu
PODNASLOV: N/A
STRANA: https://poskok.info/koliko-ce-nas-na-kraju-kostati-inzko-zbog-mrznje-prema-rusiji-i-srbima-medunarodna-zajednica-objavila-je-rat-medunarodnom-pravu/
AUTOR(I): Desk

Međunarodno pravo osmišljeno je kao skup rigoroznih pravila, koja se moraju poštovati,inače, ako ih ne poštuješ, veliki svjetski policajci imaju pravo uletjeti dronovima u tvoje dvorište i nad tobom primjeniti silu. Recimo ako koristiš kemijsko oružje, ako ne poštuješ ljudska prava, ili ako ne provodiš međunarodni mirovni ugovor. Kršenje međunarodnog prava se formalno sankcionira na sudu u Beču, sudu za međunarodno pravo pa samim time i međunarodne mirovne ugovore. No što ako međunarodno pravo krši garant tog istog prava? Onaj koji ga jamči? Što ako međunarodni mirovni ugovor krši onaj tko je postavljen da bude njegov vrhovni provoditelj? U slučaju BIH to je OHR, točnije, njegov istureni kurator – Valentin Inzko. Valja se upitati, nisu li međunarodna zajednica, ili pak pojedine njene sile upravo na Daytonu, zakoračili u početak nove ere svjetskog poretka? U onu u kojoj će postojati svijet bez međunarodnog prava, svijet nasilja i kaosa, podijeljen u dvije zone: Zonu 1 – zonu elitnih država koje se nisu dužne držati međunarodnog prava i koje provode teror nad nižim državama, rasama i nacijama Zonu 2 – zonu država kmetova, na koje se to pravo i sila  primjenjuje. Inzko u pravilu odgovara svim članicama PIC-a za svoje izjave i čitulje. Činjenica je da niti sam OHR nije zadovoljan Inzkovim tumačenjima zbilje u BIH.  Jer OHR ne čini jedna lasta. Recimo Rusija redovno protestira protiv njegovih mišljenja i poteza. No Rusija pripada Zoni 2. Pa su njeni protesti nevažni. Da protiv Inzka zagrmi Francuska npr. on bi isti dan bio smijenjen. Kao dokaz Inzkove neprincipijelnosti,  dovoljno je pogledati odnos prema ratnim zločincima. Niti u jednom izvještaju UN-u Inzko nije dojavio svijetu podatak kako ni kod koga koliko kod Bošnjaka ne samo da postoji etatizirani, medijski empatizirani oblik veličanja raztnih zločina Rasima Delića i svega što je on bio, nego se ta praksa divljanja u veličanju džihada, sada širi i na ostatak Armije BIH.  Na sve njene korpuse. Ako ti je javno dopušteno u javnim servisima BIH i na javnim trgovima, slaviti čovjeka koji je vojno obučio najveći broj napadača na WTC, ako na to ne reagira čak niti US ambasada u BIH, što ti onda tek nije dopušteno? Šutnja OHR-a oko javnog veličanja osuđenog vođe mudžahedina dala je krila bošnjačkom establišmentu do tih razina da je Komšić jednom prilikom izjavio kako Armija BIH jedina baštini antifašističke vrijednosti u BIH. Izjavio je to samo par dana prije nepresuđenog genocida u Grabovici.(Treba li napominjati da HDZ uopće nije reagirao na to?) Grabovica je opet, jedini školski primjer pravog genocida koji je neka vojska načinila na tlu BIH. Ne postoji mjesto, niti zločin na tlu BIH koji se može porediti sa monstruoznošću, nagonom za potpuno istrebljenje i  učinkovitošću tog zločina.(Treba li napominjati da niti jedan parlamentarac HDZ nikada ovo nije izjavo u BH parlamentima?)Grabovica je jedino naseljeno mjesto u BIH koje nakon napada neke vojske više ne postoji. Jedino mjesto  u kojem su pobijeni i protjerani svi stanovnici tog mjesta. Koji se nisu niti opirali niti ratovali. Koji su bili u dubini tzv Prostora džihada. Termin je to kojeg danas Komšić krije, a sam je ratovao za taj prostor dok ga je Šerif Patković tako nazivao, pred “slavnom” sedmom muslimanskom,  dok se Aliji razlivao šerijatski osmijeh po licu. Upravo ta činjenica , da Inzko po 500-i put izbjegava spomenuti višegodišnju javnu praksu veličanja osuđenog ratnog vođu terorista na WTC –  Delića, veličanja od strane bošnjačkog establišmenta dok se još uvijek sjeća davnog postavljanja ploče prema tada neosuđenom ratnom zločincu Radovanu Karadžiću, postavljene prije  koliko godina, ili dočeka Darija Kordića, koji se dogodio 2014,  bili su kap koja je prelila čašu. Treba li ovome dodati da je upravo Inzko na vlast Platforme doveo Jurišića i njegov proustaški, pronacistički HSP čiji je isti taj prvak Kordića posjećivao u zatvoru, veličajući ga, šaljući s njim fotografije u javnost, u predizborno vrijeme, nadajući se drugom mandatu Platforme. Kako je mogće da Inzko to nije osudio? Pa lahko. Inzko je samo slovoslagač SDA priopćenja. Kako je moguće da ga OHR nije maknuo nakon pravomoćne presude Lijanoviću, čiji je  bio protektor? Kako Inzko nekome može govoriti o korupciji i borbi protiv iste kada takve štiti, kad se javnost još uvijek sjeća njegovih gorljivih TV emisija u kojima napada novinare za prozivke Jerke Lijanovića, tvrdeći da je kupovina glasova u Cazinu i Bihaću od NSRZB samo insinuacija te da to treba dokazati? Kako je moguće da nakon svega što nam je taj čovječuljak uradio, Međunarodna zajednica i dalje nastoji ponižavati Srbe i Hrvate njime, Komšićem, i svime što čine? Što im je krajni cilj? Prouzročiti ustanak kršćana u BIH protiv OHR-a? Blokadu ulica i sustava? Nove sukobe u BIH? Što se ukratko dogodilo? Rusija nakon pristranog Inzkovog izvještaja saziva vijeće sigurnosti. Poziva predstavnike naroda da mu se obrate. Bakir Izetbegović diže nos, budući da nije pozvan Komšić, koji ne predstavlja nikog nego su u inicijativi Rusije prepoznati predstavnici naroda. Čović čita miran govor, diplomatski, pobrajajući sve što je Inzko uradio kontrarno Daytonu i na štetu Hrvata. Dodik nastupa temperamentnije, nazivajući Inzka monstrumom. Pred kraj fajta vidjela se Inzkova pogubljenost, pa i stid. Bez obzira što je znao da će određene članice stati protiv Dodika, ma što god on da izjavio, Inzko je svjestan da je prvi put u ladice UN-a na adrese svih svjetskih ministarstava vanjskih poslova , ušla hrpa podataka o tome, kako je za 25.000 Eura mjesečno, on , čuvar međunarodnog prava, kršio međunarodno pravo. Treba li podsjetiti da Inzko još uvijek nije dostavio odgovor na upit zastupnice Zovko tko sve financira OHR, budući da su se pojavile insinuacije oko prisutnosti značajnog arapskog kapitala u uredu ovog čovjeka. Već sutradan Inzko je za RSE ismijavao najmalobrojniji narod u BIH. Hrvate. Poljuljanog ugleda i karaktera, kao da je na nekome morao iskaliti bijes. Te se odlučio ponašati kao prosječan bošnjački, sarajcentrični političar. Kad ne možeš Srbima i Srpskoj ništa, iskali se na Hrvatima. Pri tome je ponovio svoj postizborni pijev, od prošle godine,  sačinjen od sepeta teza bošnjačke propagande, kada je trebalo pravdati treće SDA i Komšićevo nasilje nad narodom Komšićevog oca : 1.Hrvati se osjećaju loše zbog Komšića ja to razumijem, ali znate po tome zakonu je izabran i Čović, ovo samo znači da Čović ovaj put nije dobio izbore. Inzko koji je čuvar jednakopravnosti naroda morao je reći da je problem postojanje zakona koji omogućuje Bošnjacima da svaki put kad požele, Hrvatima nametnu člana Predsjedništva. Umjesto toga on je pravdao postojanje takvog zakona. Kojeg je opet nametnuo OHR, koji nikad nije ratificiran u oba doma Parlamenta BIH i koji je sam po sebi antidaytonski, budući da u Daytonu jasno stoji da Izborni zakon ima usvojiti Parlament BIH. 2.Hrvati mogu tamo gdje su većina imati svoju Kaliforniju tko im je kriv što tamo nije super eno tamo nema ni Bošnjaka ni Srba. Mogu biti kao Bavarska. Ovo je teza koju je svojedobno izvaljivao Inzko u doba Platforme. Negirajući činjenicu da su cijele Kalifornije hrvatskih područja iz godine u godinu pljačkane kroz zakon o PDV-u, da su u Kalifornije upadali OHR tenkovi, da su Kalifornije pljačkane od Alijanse i konačno od Platforme, koje je također amenovao OHR. I da su se prvaci Platforme hvalili time. Kako je Platforma obavila cilj posisavši zadnju kap financijske krvi hercegbosanskim poduzećima. Od Eroneta do Aluminija. Inzko je doista politički monstrum, monstruozni ubojica međunarodnog prava kojeg plaća i arapski kapital,  hodajući  monstrum Prostora džihada, prostora kojeg nema hrabrosti suočiti s prošlošću i način na koji  je Dodik nazvao Inzka preblag je za svo zlo koje je taj kriminalni monstrum učinio Hrvatima u BIH. Tako i  Srbima. Treba li na kraju dodati da je za određene članice Vijeća sigurnosti bilo potpuno nebitno i svejedno što će reći Dodik ili Čović, te da im je jedina bitna činjenica bila ta da je sjednicu Vijeća, sazvala Rusija. Oni niti poznaju odnose niti materiju, unutar jedne nebitne državice, nekakvog europskoameričkog Guama niti ih te činjenice zanimaju. Sve što znaju o nama je par stereotipa koji su im natuknuti. Bošnjaci su žrtve. Srbi hoće otcjepljenje, Hrvati su fašistoidni sufleri Srbima. I to je to. Tim silama kršenje međunarodnog prava nad životima malih naroda, nebitno je, sve dok ono ne postane argument za dronove. Za sada im je bitno tek ponašanje Rusije. Srbi znaju da iza sebe imaju jaku silu i mogu govoriti u Vijeću sigurnosti što žele. Bošnjaci su se postavili kao neprijatelji onima kojima su Srbi prijatelji te očekuju bezrezervnu potporu SAD-a premda znaju da “partnerska” Amerika itekako zna čija vojska je dala najveći broj napadača na WTC. I to nakon što je USA donijela mir u BIH. Hrvati u BIH traže partnerstvo sa SAD-om iako znaju da strateški nisu u stanju ponuditi ništa. Nafte nemaju, nemaju novaca. Mogu tek  udarati SAD  emocijama, pozivajući se na vojnu suradnju 90-ih i činjenicu da su najveći sinovi Hrvata u BIH američki nacionalni heroji, poput Petra Hercega Tonića.  Međutim u svijetu surovih geopolitičkih interesdžija, takve stvari kao da više ne prolaze. O partnerstvu s Rusijom i ne pomišljaju strahujući da će ih penalizirati Zagreb. I tako se ponavlja stara priča iz 90-ih, gdje Hrvat u BIH nestaje zarad svetih interesa Čučerja i Spičkovine. Što će dalje biti u BIH i na Balkanu , teško je predviđati. Ovi narodi, zbog svoje podijeljenosti i egotripa, još od Prvog svjetskog rata, a neki i prije, pristali su biti igračke na vjetru velikih sila. Mudrih glava odavno nema, niti inicijative da se  dijalogom i međunarodnim pritiskom umjesto potpore Prostoru džihada, tu načini prostor stabilne federalne države, stabilne ekonomije, koji bi generacijama koje dolaze, dao šansu da ne odlaze. Lude glave , sinovi svetog ratnika Alija, neće popustiti. Dapače, povući će neke nove potpise, ako im se došapne. Baš kao nakon Cutilierovog mira. Kad se povukao potpis s mira, zarad interesa rata. Bio je to našHudejbijski mir,naš doživljaj prevare, od strane osuđenog islamiste, čiji je ceh na kraju bio 100.000 mrtvih. I tone i tone uvezenog obogaćenog urana. IvanŠušnjarl Poskok.info IvanŠušnjarl Poskok.info IvanŠušnjarl Poskok.info


<***>
NOVINA: poskok.info
DATUM: 30.01.2017
RUBRIKA: Novice
NADNASLOV: N/A
NASLOV: GJENERO: “Ugledni” politolog koji bi u 21-stoljeću cijele narode pretvarao u vjerske zajednice
PODNASLOV: N/A
STRANA: https://poskok.info/gjenero-ugledni-politolog-koji-bi-u-21-stoljecu-cijele-narode-pretvarao-u-vjerske-zajednice/
AUTOR(I): Desk

Davor Đenero iz Zagreba, koji je nakada važio za jednog od najcjenjenijih političkih analitičara u regiji, ističe da priča o federalizaciji ima različita značenja. “O njoj najviše govore Hrvati u BiH, ali misle drastično drugačije. Jedno je što misli uvaženi kardinal Vinko Puljić, a sasvim drugo ekipa okupljena oko Dragana Čovića”, ističe Đenero. Inače “ekipa” okupljena oko Dragana Čovića, uključujući sve stranke u HNS-u nije ekipa. Radi se o predstavnicima hrvatskog naroda u tijelima vlasti BIH. Predstavnici naroda se biraju na izborima. Njima narod daje legitimitet predstavljanja. To se zove demokracija. Gjenero bi morao znati, da u demokraciji ljudi izađu na izbore, tamo postoje nekakve kutije i liste. Oni svojim glasom prenose svoju izbornu volju političarima u čije programe i ideje vjeruju. To se zove prenošenje izbornog legitimiteta. Vinko Puljić nije nikada do sada izišao na izbore. Ne predstavlja politički faktor i nije ovlašten zastupati političke ciljeve suprotne političkoj volji hrvatskog naroda u BIH. Hrvatski narod političku volju daje svojim političarima a Vinku Puljiću daje lemuzinu. Puljić je dužan brinuti se o duhovnoj snazi svog naroda i činiti ono što biskupi i čine. Nije poznato da je bilo koji muslmanski reis u BIH do sada ustao protiv političkih lidera svog naroda i predložio, u ime suživota, suprotno volji bošnjačkih stranaka, formiranje Trećeg entiteta. Nije poznato da je bilo koji srpski vladika u BIH do sada ustao protiv političkih lidera svog naroda i predložio, u ime suživota, suprotno volji srpskih stranaka, gašenje Srpske. Ako Puljić ne zna da Hrvati u BIH nisu vjerska zajednica, nego politička nacija, to bi morao znati Gjenero. Inače čovjek koji zagovara suverenost BIH a onda napiše rečenicu kako Zagreb mora pronaći način da iskontrolira Čovića. Zamislimo kako bi izgledala rečenica da netko u BIH napiše da Sarajevo mora pronaći način kako da iskontrolira Kolindu? Gjenero de razguli, da ne objavljuemo javno honorare koje primaš , zna se već od kojeg lobija iz BIH.


<***>
NOVINA: poskok.info
DATUM: 25.03.2020
RUBRIKA: Tehnologija
NADNASLOV: N/A
NASLOV: Za dodatnu sigurnost, aktivirajte e-račun!
PODNASLOV: N/A
STRANA: https://poskok.info/za-dodatnu-sigurnost-aktivirajte-e-racun/
AUTOR(I): poskok.info

HT ERONET je poduzeo niz mjera i preporuka za što odgovornije ponašanje tijekom ugroze od koronavirusa. Kako bi što više usluga obavljali iz sigurnosti Vašeg doma, preporučamo i aktivacijue-računaputem PLUS kluba. Besplatna usluga e-računomogućava primanje mjesečnog računa na Vašu e-mail adresu u elektronskom obliku. Na taj način, račun stiže brzo i sigurno, uvijek je dostupan na uvid i za osobnu arhivu, a prikladan je za plaćanje Internet bankarstvom, odnosno trajnim nalogom. O ekološkim prednostima ovakve usluge da i ne govorimo.


<***>
NOVINA: poskok.info
DATUM: 23.06.2022
RUBRIKA: Novice
NADNASLOV: N/A
NASLOV: SVE ZEMLJE SA ZNAČAJNOM  MUSLIMANSKOM EMIGRACIJOM: Njemačka, Francuska i Nizozemska protive se da BiH dobije status kandidata za članstvo u EU
PODNASLOV: Bosna i Hercegovina ništa nije uradila u proteklom razdoblju da se približi Europskoj uniji – sve je glasnija poruka iz Bruxellesa.
STRANA: https://poskok.info/sve-zemlje-sa-znacajnom-muslimanskom-emigracijom-njemacka-francuska-i-nizozemska-protive-se-da-bih-dobije-status-kandidata-za-clanstvo-u-eu/
AUTOR(I): poskok.info

Bosna i Hercegovina ništa nije uradila u proteklom razdoblju da se približi Europskoj uniji – sve je glasnija poruka iz Bruxellesa. Kako javljaju sarajevski mediji pozivajući se na “diplomatske krugove” iz Bruxellesa, uprkos inicijativi Slovenije koju su podržale i Mađarska, Hrvatska i Poljska, protiv dodjele kandidatskog statusa Bosni i Hercegovini su Francuska, Njemačka i Nizozemska.Kako navode, smatraju da bi bio loš znak dati BiH status kandidata bez ispunjavanja uvjeta. Kako dodaju, s druge strane, perspektiva je ključna.U Bruxellesu je danas počeo dvodnevni summit EU – Zapadni Balkan, a u fokusu je dodjela statusa kandidata Ukrajini, Moldaviji i Gruziji, kao i planovi za stvaranje Europske političke zajednice./HMS/ Kako javljaju sarajevski mediji pozivajući se na “diplomatske krugove” iz Bruxellesa, uprkos inicijativi Slovenije koju su podržale i Mađarska, Hrvatska i Poljska, protiv dodjele kandidatskog statusa Bosni i Hercegovini su Francuska, Njemačka i Nizozemska.Kako navode, smatraju da bi bio loš znak dati BiH status kandidata bez ispunjavanja uvjeta. Kako dodaju, s druge strane, perspektiva je ključna.U Bruxellesu je danas počeo dvodnevni summit EU – Zapadni Balkan, a u fokusu je dodjela statusa kandidata Ukrajini, Moldaviji i Gruziji, kao i planovi za stvaranje Europske političke zajednice./HMS/ Kako javljaju sarajevski mediji pozivajući se na “diplomatske krugove” iz Bruxellesa, uprkos inicijativi Slovenije koju su podržale i Mađarska, Hrvatska i Poljska, protiv dodjele kandidatskog statusa Bosni i Hercegovini su Francuska, Njemačka i Nizozemska.Kako navode, smatraju da bi bio loš znak dati BiH status kandidata bez ispunjavanja uvjeta. Kako dodaju, s druge strane, perspektiva je ključna.U Bruxellesu je danas počeo dvodnevni summit EU – Zapadni Balkan, a u fokusu je dodjela statusa kandidata Ukrajini, Moldaviji i Gruziji, kao i planovi za stvaranje Europske političke zajednice./HMS/ Kako javljaju sarajevski mediji pozivajući se na “diplomatske krugove” iz Bruxellesa, uprkos inicijativi Slovenije koju su podržale i Mađarska, Hrvatska i Poljska, protiv dodjele kandidatskog statusa Bosni i Hercegovini su Francuska, Njemačka i Nizozemska. Kako navode, smatraju da bi bio loš znak dati BiH status kandidata bez ispunjavanja uvjeta. Kako dodaju, s druge strane, perspektiva je ključna. U Bruxellesu je danas počeo dvodnevni summit EU – Zapadni Balkan, a u fokusu je dodjela statusa kandidata Ukrajini, Moldaviji i Gruziji, kao i planovi za stvaranje Europske političke zajednice./HMS/


<***>
NOVINA: poskok.info
DATUM: 30.10.2020
RUBRIKA: Novice
NADNASLOV: N/A
NASLOV: ČERKEZ: Tri kantona nisu dostavili informaciju o bolničkim kapacitetima za Covid-pacijente
PODNASLOV: N/A
STRANA: https://poskok.info/cerkez-tri-kantona-nisu-dostavili-informaciju-o-bolnickim-kapacitetima-za-covid-pacijente/
AUTOR(I): Desk

Tri kantona, Srednjobosanski, Kanton Sarajevo i Kanton 10 još nisu dostavili Kriznom stožeru Federalnog ministarstva zdravstva informaciju da su sve bolnice na njihovom području stavile na raspolaganje 30 posto svojih kapaciteta za Covid-pacijente. Kazao nam je to prim. dr. Goran Čerkez, i dodao da Krizni štab neće brojati koliko koja zdravstvena ustanova ima kreveta, te da očekuje da i ova tri kantona što prije dostave informaciju. Uslijedilo je to nakon što je Krizni štab na svojoj izvanrednoj sjednici od prije nekoliko dana donio naredbu da sve bolnice u FBiH stave na raspolaganje 30 posto svojih kapaciteta i dao im rok od 72 sata. – Iako je dat rok od 72 sata, nećemo biti prijeki sud. Očekujemo da ćemo i od ova tri kantona što prije dobiti informaciju da su osigurali 30 posto svojih kapaciteta za liječenje Covid-oboljelih – dodaje Čerkez. Hladnije vrijeme i boravak u zatvorenim prostorima razlog su, kaže, visokim brojkama novooboljelih. – Ljudi sada više borave u zatvorenim prostorima koji se manje provjetravaju. Mnogi unutar tih prostora ne nose maske i to je sigurno jedan od razloga većeg broja oboljelih. S druge strane, i sama klima pogoduje širenju virusa, a u nekoj određenoj mjeri i nepoštivanje mjera koje su na snazi, odnosno slab nadzor nad njihovim provođenjem – navodi Čerkez. Kako bi brojke počele padati moraju se poštovati mjere i vršiti, kako kaže, kvalitetan nadzor nad tim. – Bez toga bit će jako teško očekivati pomak. Cijela Europa susreće se s istim problem i svi zdravstveni sistemi su na velikom ispitu. Mi još uvijek pružamo adekvatnu zdravstvenu zaštitu, a kada je riječ o smrtnosti od COVID-19 u BiH, ona je u okvirima europskog prosjeka. Za sada mala BiH s relativno limitiranim medicinskim kadrom, do sada je zadovoljavajuće obavila svoj posao – ističe Čerkez. Nakon što je Hrvatska od utorka uvela da u toj državi izolacija i samoizolacija više ne traju 14, nego deset dana, pitali smo Čerkeza, da li se razmišlja da se i na području Federacije BiH tako nešto uvede. – Redovno pratimo stanje i na osnovu toga donosimo odluke. Još nismo u takvoj situaciji, što ne znači da nećemo biti u narednom periodu – dodaje. Neke europske zemlje najavile su uvođenje lockdowna, a nagađa se da bi se i BiH, nakon Lokalnih izbora, mogla susresti s tim. Čerkez kaže kako su sve mjere u opciji. – Sve je moguće, uključujući i lockdown, ali mi sami moramo izabrati između poštivanja mjera i življenja zajedno sa virusom na način kako je propisano, ili ići u dalje restrikcije – zaključio je Čerkez.


<***>
NOVINA: poskok.info
DATUM: 25.01.2025
RUBRIKA: Novice
NADNASLOV: N/A
NASLOV: Rudnici BiH: U službi građana ili stranih investitora?
PODNASLOV: N/A
STRANA: https://poskok.info/rudnici-bih-u-sluzbi-gradana-ili-stranih-investitora/
AUTOR(I): poskok.info

Bosna i Hercegovina suočava se s velikim izazovima u upravljanju prirodnim resursima, gdje se interesi stranih investitora i političkih elita često stavljaju ispred dobrobiti građana i zaštite okoliša. Na sastanku održanom u Sarajevu, predstavnici organizacija civilnog društva upozorili su na ozbiljne probleme vezane uz eksploataciju mineralnih resursa i nepoštivanje međunarodnih standarda zaštite prirode. Eksploatacija resursa: Primjeri Ozrena, Majevice i Vareša Aktivisti su posebno istaknuli planirane projekte eksploatacije nikla i kobalta naOzrenute litija naMajevici, koji bi mogli imati katastrofalne posljedice za okoliš i zdravlje lokalnog stanovništva. Jedan od najočitijih primjera je rudnik uVarešu, u vlasništvu britansko-australske kompanije, gdje se koncesijska naknada od samo 276.900 KM čini smiješno niskom u usporedbi s očekivanim prihodom od 41 milijun KM. Aktivisti su postavili pitanje:„Postoji li igdje u svijetu ovako niska koncesijska naknada?“ Zanemarivanje Aarhuške konvencije Ekološke organizacije upozorile su na kršenjaAarhuške konvencije, koja garantira pravo lokalnim zajednicama da sudjeluju u odlučivanju o projektima koji utječu na okoliš. Promjene Zakona o detaljnim geološkim istraživanjima u Republici Srpskoj uklonile su mogućnost uključivanja građana u proces donošenja odluka, što predstavlja ozbiljno kršenje međunarodnih obveza BiH. Zaostajanje u zaštiti prirode BiH ima samo3% zaštićenih područja, dok europski prosjek iznosi 26%. Aktivisti su pozvali Europsku uniju na veći angažman u osiguravanju implementacije ekoloških standarda u BiH, naglašavajući kako domaće vlasti ne pokazuju interes za zaštitu prirode. Strani investitori i političke podjele Strane kompanije, prema aktivistima, koriste političke podjele u BiH kako bi osigurale projekte eksploatacije resursa. Time dodatno slabe otpor lokalnih zajednica i otežavaju suradnju među entitetima, što dodatno potkopava povjerenje građana. „Na jednoj strani imamo građane koji se bore za očuvanje prirode i svojih prava, a na drugoj političke elite i strane investitore koji djeluju u vlastitom interesu,“ zaključili su predstavnici civilnih organizacija. Ovi problemi ukazuju na potrebu za hitnim reformama i osiguravanjem većeg sudjelovanja građana u odlučivanju o pitanjima od ključne važnosti za okoliš i budućnost zemlje.


<***>
NOVINA: poskok.info
DATUM: 30.09.2021
RUBRIKA: Tehnologija
NADNASLOV: N/A
NASLOV: Sin Marine Tucaković prišao Saši Matiću, Ceci i Milanu Kaliniću i rekao im da odmah odu
PODNASLOV: N/A
STRANA: https://poskok.info/sin-marine-tucakovic-prisao-sasi-maticu-ceci-i-milanu-kalinicu-i-rekao-im-da-odmah-odu/
AUTOR(I): poskok.info

Posljednji ispraćaj Marine Tucaković i dostojanstven oproštaj od nje ostao je u sijenci skandala koji se dogodio danas na sahrani. Naime, Marinin sin Laća navodno je prišao udovici ratnog zločinca Arkana, Ceci Ražnatović, pjevaču Saši Matiću, glumcu Milanu Kaliniću i skladatelju Damiru Handanoviću i tražio da se udalje sa sahrane. Ražnatović je navodno odmah napustila sahranu, a niko nije želio komentirati spornu situaciju, prenosi Kurir. Ono što se desilo na sahrani Marine Tucaković nije smjelo nikada da se dogodi nigdje, a ne na oproštaju od jedne takve žene i umjetnice. Svi prisutni su poštovali epidemiološku situaciju i nosili maske, a držali su i distancu, pa ono što je Laća rekao Ceci i Šaši nema veze s koronom. On je u jednom trenutku prišao Saši i bijesno mu se obratio riječima: “Ikebano, skloni se!”, dok je nastavio da komunicira s Cecom i rekao joj: “Tebe ne mogu da gledam očima”. Ona se iste sekunde okrenula i otišla, a svima je bilo toliko neprijatno da su počeli da se sklanjaju – otkrio je navodno izvor sa lica mjesta. Ovaj incident Arkanova udovica nije željela komentirati, dok je Saša Matić danas dao kratku izjavu i vidno neraspoložen otkrio da je on bio pozvan u kapelu da se oprosti s Marinom. Futa me je pozvao da uđem u kapelu, ostalo ne želim komentirati. Ja sam još uvijek u šoku, izgubio sam blisku prijateljicu i dugogodišnju suradnicu. Izjavio sam Futi sućut, on me je osobno pozvao da uđem u kapelu, sve ostalo ne želim komentirati – rekao je Saša Matić za “Kurir”.


<***>
NOVINA: poskok.info
DATUM: 18.11.2012
RUBRIKA: Društvo
NADNASLOV: N/A
NASLOV: Ljubljana: Na prosvjedu protiv mjera štednje 30.000 ljudi
PODNASLOV: N/A
STRANA: https://poskok.info/ljubljana-na-prosvjedu-protiv-mjera-stednje-30-000-ljudi/
AUTOR(I): Desk

Predstavnici studenata koji su govorili na skupu usprotivili su se »komercijalizaciji i privatizaciji« visokog školstva i smanjivanju sredstava za javno obrazovanje te zatražili od vlade mjere za smanjivanje nezaposlenosti među mladima, a predstavnici umirovljeničkih udruga upozorili su na sve veći pad standarda umirovljenika, što se može dodatno pogoršati najavljenom mirovinskom reformom LJUBLJANA– Više od 30.000 ljudi iz cijele Slovenije okupilo se u subotu u središtu Ljubljane na prosvjedu protiv mjera štednje, prema ocjenama organizatora – sindikata, studentskih i umirovljeničkih društava. Predsjednik najveće sindikalne središnjice Dušan Semolič u obraćanju okupljenima na Kongresnom trgu rekao je da sindikati slovenskoj vladi i ukupnoj politici prosvjedima poručuju da provodi neprihvatljivu »neoliberalnu« politiku štednje i rezanja tekovina socijalne države te smanjuje kvalitetu života zaposlenih. »Našoj vladi i političarima odlučno poručujemo da radnici nisu roba, zahtijevamo da se odupru neoliberalnom konceptu koji hara Europom«, rekao je Semolič, dodajući da krizu nisu izazvali radnici nego nezasitni kapital i bankari. Predstavnici studenata koji su govorili na skupu usprotivili su se »komercijalizaciji i privatizaciji« visokog školstva i smanjivanju sredstava za javno obrazovanje te zatražili od vlade mjere za smanjivanje nezaposlenosti među mladima, a predstavnici umirovljeničkih udruga upozorili su na sve veći pad standarda umirovljenika, što se može dodatno pogoršati najavljenom mirovinskom reformom. Zbog smanjivanja plaća u javnom sektoru, rezanja proračunskih sredstava za kulturu i mogućeg otpuštanja zaposlenih u obrazovanju, predsjednik sindikata zaposlenih u kulturi i obrazovanju Branimir Štrukelj nije isključio ni mogućnost štrajka ako vlada nastavi politiku štednje na račun obrazovanja i javnog sektora općenito. Unatoč primjetnoj prisutnosti policije, koja je štitila i obližnju zgradu parlamenta, tijekom prosvjeda nisu zabilježeni incidenti.


<***>
NOVINA: poskok.info
DATUM: 27.04.2017
RUBRIKA: Novice
NADNASLOV: N/A
NASLOV: KAO DA MIJENJA FRIZERA: Plenković mrtav hladan otjerao MOST-ove ministe. Vlada u Hrvatskoj pada?
PODNASLOV: N/A
STRANA: https://poskok.info/kao-da-mijenja-frizera-plenkovic-mrtav-hladan-otjerao-most-ove-ministe-vlada-u-hrvatskoj-pada/
AUTOR(I): Desk

Vlada RH odbila je navode iz SDP-ova zahtjeva za opoziv ministra financija Zdravka Marića. “Svi članovi Vlade podržali su prijedlog, osim ministara Vlahe Orepića, Slavena Dobrovića i Ante Šprlje. “Molim tajnicu da pripremi odluku o razrješenju tri Mostova ministra”, kazao je na sjednici Vlade Hrvatske premijer Andrej Plenković, izazvavši šok u hrvatskoj javnosti, javlja Hrvatski Medijski Servis. Vlada ne prihvaća navode o ovoj inicijativi te vrlo jasno odgovaramo na aluzije na eventualni sukob interesa ministra Marića vezano za Agrokor te za navode o nezakonitostima da je Marić od HPB-a dobio kredit po određenim uvjetima kao član NO-a Banke, kazao je hrvatski premijer, prenosi HRT. “Tek kad se utvrdi da ima nepravilnosti, utvrđivat će se odgovornost zašto je to tako nastalo i tko je za to odgovoran. Tu je politika Vlade jasna i odlučna. Odbacujemo kritike oporbe, osobito predvođene onom strankom čiji se doprinos rješavanju ovoga problema svodi na selfije i promoviranje kiseloga zelja. Vlada se nikada ne bi upustila u političke jeftine politikantske aktivnosti, a koje nimalo ne pridonose kredibilitetu stranke o kojoj je riječ, a niti doprinose rješavanju problema s kojim je Vlada suočena”, rekao je Plenković, zamolivši članove Vlade da glasaju za taj njegov prijedlog./HMS/


<***>
NOVINA: poskok.info
DATUM: 31.07.2015
RUBRIKA: Novice
NADNASLOV: N/A
NASLOV: EUROPA ZADOVOLJNA: Zakon o radu u skladu sa njihovim principima
PODNASLOV: N/A
STRANA: https://poskok.info/europa-zadovoljna-zakon-o-radu-u-skladu-sa-njihovim-principima/
AUTOR(I): Desk

Novi Zakon o radu je važna inicijativa – ne samo za Federaciju Bosne i Hercegovine, nego za cijelu državu, ocijenili su danas u Izaslanstvu Europske unije u BiH. U izjavi iz Izaslanstva EU, nakon usvajanja Prijedloga zakona o radu u Domu naroda Federalnog parlamenta, rečeno je da je taj zakon također bitan dio plana i programa reformi koji su usvojili svi nivoi vlasti u BiH prošlog tjedna. U okviru zajedničkog opredjeljenja za približavanje EU, u veljači ove godine svih 14 glavnih političkih stranaka u BiH obvezale su se na poduzimanje ozbiljnih ekonomskih i socijalnih reformi, uključujući i reformu tržišta rada. Iz Izaslanstva EU zato podsjećaju da je sada vrijeme da politički akteri provedu te obveze, naglašavajući da je ovo neophodan izbor u vremenu kada je 60 posto mladih bez posla, a ukupna stopa nezaposlenosti među najvišima u Europi. ”Novi Zakon o radu će pružiti nove mogućnosti zapošljavanja, kao što je to slučaj u drugim zemljama koje su nedavno usvojile slične zakone, na primjer Italije i Srbije. Na vladama i institucijama BiH je da odluče o konkretnim detaljima tog zakona u skladu s demokratskim procedurama”, stoji u priopćenju. Stav Izaslanstva EU u BiH je da je Prijedlog zakona o radu koji je prezentirala Vlada Federacije BiH razuman, uravnotežen i u skladu sa principima Europske unije, dok bi ukupni cilj trebao biti da se ekonomija učini konkurentnijom i spremnom za rast, temeljna prava radnika trebaju biti zaštićena. Izrazili su uvjerenje da novi zakon daje važna poboljšanja radničkih prava, navodeći za primjer značajno veći porodiljski i roditeljski dopust. ”Aktivno sudjelovanje građana je bitno za zdravu demokraciju, bilo kroz izbore ili putem drugih demokratskih procesa, a također je važno i za proces integracije u EU. Svi imaju pravo na slobodu mirnog okupljanja, s ciljem da javno izraze određene stavove i neslaganja”, zaključili su u Izaslanstvu EU.


<***>
NOVINA: poskok.info
DATUM: 17.08.2015
RUBRIKA: Društvo
NADNASLOV: N/A
NASLOV: KIRAN GANDHI: Zašto sam trčala maraton krvareći
PODNASLOV: N/A
STRANA: https://poskok.info/kiran-gandhi-zasto-sam-trcala-maraton-krvareci/
AUTOR(I): Desk

Vjerojatno steu medijimaveć naišli na ime 26-godišnje Kiran Gandhi, inače i M.I.A.-ine bubnjarke. Radi se o djevojci koja Londonski maraton pretrčala za vrijeme mjesečnice, ali slobodno krvareći, bez tampona, kako bi podigla svijest o stigmatizaciji menstruacije, ali i društvenoj marginalizaciji s kojom se susreću osobe koje si menstrualne proizvode ne mogu priuštiti.Taylor McGraa, s njom je zaDazedrazgovarala o stigmatizaciji menstrualnog ciklusa.Nakon godine dana priprema, na dan održavanja maratona Gandhi se probudila s ozbiljnim grčevima i počela razmatrati svoje opcije. „Očit izbor za mene, bio je trčati bez tampona. Željela sam trčati tako da se istovremeno osjećam apsolutno ugodno, ipak, trčala sam maraton.“Smatra da smo povijesno kao žene uvijek na prvo mjesto trebale stavljati osjećaje i ugodu drugih, nauštrb samih sebe, zbog čega svoje zdravlje i udobnost ovoga puta nije željela ugroziti samo radi društvene opresije. Unatoč nekim pozitivnim komentarima, od većine je primilanegativne kritike, dok su treći naglasili da razumiju zašto to radi, no istovremeno istaknuli da postoje ibolje metode podizanja svijesti.GANDHI VJERUJE DA POSTOJI NIZ RAZLOGA ZBOG KOJIH ŽENE I DALJE OSJEĆAJU SRAM U VEZI MENSTRUACIJE, A NAGLAŠAVA STIGMATIZACIJU TE MANJAK KOREKTNOG DIJALOGA.„Nemamo dobar vokabular kojim bi o tome govorili, obrazovanje je nedostatno, a za ostalo se pobrinu raznorazni mitovi. Primjer toga su i tvrdnje mnogih da je njezin postupak na maratonu bio nehigijenski, što Gandhi naziva jednostavno netočnim.„Moglo je biti nehigijenski samo da sam nositeljica neke bolesti ili da je moja krv došla u kontakt s nekom drugom osobom, no ništa od toga nije se dogodilo.“„Postoje situacije kada se radi o hitnom zdravstvenom slučaju ili osjećate ekstremnu neugodu, primjerice na poslu ili u školi, a ne osjećate se sigurno i slobodno progovoriti o tome“, navodi Gandhi, i sve samo zato što smo naučene da je menstruacija nešto o čemu se javno ne govori.„MOJA PORUKA NIJE DA SVE ŽENE TREBAJU POČETI SLOBODNO KRVARITI“, ISTIČE, „MOJA JE PORUKA DA SE SVATKO TREBA OSJEĆATI SIGURNO I DOVOLJNO OSNAŽENO DA DONESE NAJBOLJU ODLUKU ZA SEBE“.


<***>
NOVINA: poskok.info
DATUM: 24.05.2019
RUBRIKA: Novice
NADNASLOV: N/A
NASLOV: IZVANREDNA SJEDNICA VSTV-a: Podrška Tegeltiji i Jukić
PODNASLOV: N/A
STRANA: https://poskok.info/izvanredna-sjednica-vstv-a-podrska-tegeltiji-i-jukic/
AUTOR(I): poskok.info

Visoko sudsko i tužiteljsko vijeće Bosne i Hercegovine jučer je održalo izvanrednu sjednicu na kojoj je razmatrana Informacija predsjednika VSTV-a BiH povodom trenutne situacije u pravosuđu. VSTV je dalo punu podršku predsjedniku Milanu Tegeltiji te pozvalo Tužiteljstvo BiH da ispita sve navode iz teksta objavljenog u online magazinu Žurnal. Također, iz zaključaka sa izvanredne sjednice VSTV-a iščitava se i podrška potpredsjednici navedene institucije Ružici Jukić kojima se demantiraju navodi određenih medija da je Jukić određene kolege nazivala trećerazrednim službenicima.Hrvatski Medijski Servis zaključke sa izvanredne sjednice VSTV-a prenosi u cijelosti:“Vijeće daje punu podršku i povjerenje predsjedniku Visokog sudskog i tužiteljskog vijeća Bosne i Hercegovine Milanu Tegeltiji, u daljem obavljanju njegovih dužnosti.Vijeće poziva Tužiteljstvo Bosne i Hercegovine da, što je prije moguće, provede efikasnu i detaljnu provjeru svih navoda iz teksta objavljenog u on-line magazinu „Žurnal“ i donese tužiteljsku odluku.Vijeće je donijelo odluku da se sve prijave koje su upućene tužiteljstvima, u kojima se spominju nositelji pravosudnih funkcija, imaju smatrati prioritetom.Vijeće poziva Ured disciplinskog tužitelja Visokog sudskog i tužiteljskog vijeća BiH da pažljivo prati poštivanje Kodeksa sudske i Kodeksa tužiteljske etike od strane nositelja pravosudnih funkcija, u svim njegovim segmentima, i posebno prati istupe nositelja pravosudnih funkcija u medijima, te da, ukoliko uoči kršenje tih kodeksa, promptno poduzima adekvatne mjere.Vijeće ustvrđuje da potpredsjednica Visokog sudskog i tužiteljskog vijeća Bosne i Hercegovine Ružica Jukić, na sjednici Visokog sudskog i tužiteljskog vijeća Bosne i Hercegovine, nikada nije za kolege Gorana Nezirovića, Branka Perića i Tomislava Ljubića, upotrijebila izraz „trećerazredni službenici“.Služba za informiranje Visokog sudskog i tužiteljskog vijeća Bosne i Hercegovine će na adekvatan način snimati sva obraćanja predsjednika, potpredsjednika ili članova Visokog sudskog i tužiteljskog vijeća Bosne i Hercegovine medijima, u cilju osiguravanja njihove autentičnosti”, stoji u zaključcima VSTV-a./HMS/ VSTV je dalo punu podršku predsjedniku Milanu Tegeltiji te pozvalo Tužiteljstvo BiH da ispita sve navode iz teksta objavljenog u online magazinu Žurnal. Također, iz zaključaka sa izvanredne sjednice VSTV-a iščitava se i podrška potpredsjednici navedene institucije Ružici Jukić kojima se demantiraju navodi određenih medija da je Jukić određene kolege nazivala trećerazrednim službenicima. Hrvatski Medijski Servis zaključke sa izvanredne sjednice VSTV-a prenosi u cijelosti: “Vijeće daje punu podršku i povjerenje predsjedniku Visokog sudskog i tužiteljskog vijeća Bosne i Hercegovine Milanu Tegeltiji, u daljem obavljanju njegovih dužnosti. Vijeće poziva Tužiteljstvo Bosne i Hercegovine da, što je prije moguće, provede efikasnu i detaljnu provjeru svih navoda iz teksta objavljenog u on-line magazinu „Žurnal“ i donese tužiteljsku odluku. Vijeće je donijelo odluku da se sve prijave koje su upućene tužiteljstvima, u kojima se spominju nositelji pravosudnih funkcija, imaju smatrati prioritetom. Vijeće poziva Ured disciplinskog tužitelja Visokog sudskog i tužiteljskog vijeća BiH da pažljivo prati poštivanje Kodeksa sudske i Kodeksa tužiteljske etike od strane nositelja pravosudnih funkcija, u svim njegovim segmentima, i posebno prati istupe nositelja pravosudnih funkcija u medijima, te da, ukoliko uoči kršenje tih kodeksa, promptno poduzima adekvatne mjere. Vijeće ustvrđuje da potpredsjednica Visokog sudskog i tužiteljskog vijeća Bosne i Hercegovine Ružica Jukić, na sjednici Visokog sudskog i tužiteljskog vijeća Bosne i Hercegovine, nikada nije za kolege Gorana Nezirovića, Branka Perića i Tomislava Ljubića, upotrijebila izraz „trećerazredni službenici“. Služba za informiranje Visokog sudskog i tužiteljskog vijeća Bosne i Hercegovine će na adekvatan način snimati sva obraćanja predsjednika, potpredsjednika ili članova Visokog sudskog i tužiteljskog vijeća Bosne i Hercegovine medijima, u cilju osiguravanja njihove autentičnosti”, stoji u zaključcima VSTV-a./HMS/


<***>
NOVINA: poskok.info
DATUM: 29.01.2018
RUBRIKA: Novice
NADNASLOV: N/A
NASLOV: Kako se zove  kad netko  moli za uspjeh vojske naroda svog okupatora? Patriotizam?
PODNASLOV: N/A
STRANA: https://poskok.info/kako-zove-pojava-kad-jedan-narod-moli-za-uspijeh-vojske-naroda-svog-okupatora-patriotizam-pravo-bosnjastvo/
AUTOR(I): Desk

Oni su veći Bošnjaci od ostalih no Otomane nazivaju precima. Oni su za mir a mole za uspijeh rata. Oni su patriote BIH no termin “turska okupacija BIH” , “turski zločini u BIH” “turski genocid u BIH” “tursku UZP u BIH” neprihvatljiv im je. Oni su ona snaga o kojoj šute svi u državi BIH. U više džamija diljem Bosne i Hercegovine, uključujući Sarajevo, Mostar… održane su molitve za mir i uspjeh turske vojne operacije u Siriji koja je započela prije tjedan dana protiv prokurdskih snaga, što je izazvalo oštra reagiranja javnosti, piše Večernji list BiH. Molitva je održana na prijedlog atašea za vjerska pitanja u veleposlanstvu Republike Turske u BiH Hasana Atlija kao znak potpore turskim vojnicima. “Ratnici na putu mira” On je prije nekoliko dana održao sastanak s poglavarom Islamske zajednice u BiH Huseinom Kavazovićem tijekom kojeg ga je informirao o događanjima na sjeveru Sirije. Pri tome je u džamijama pročitana zajednička molitva za mir i za turske vojnike da uspješno okončaju operaciju “Maslinova grana” koju su turske vlasti započele u Siriji 20. siječnja. “Uzvišeni pomozi one koji se na tvom putu bore kako bi donijeli mir među napaćene muslimane Šama”, navodi se u molitvi. Šam je povijesna zemlja vjernika u koje se ubraja i područje Sirije. “Plemeniti Allahu, Tebi ništa nije skriveno. Ti znaš sve naše slabosti i mane. Ti znaš da smo se od sunneta tvoga poslanika udaljili. Zemlje u koje je islam donio stoljetni mir danas razaraju sukobi i ratovi. Ti si milostiv, pa te molimo da prijeđeš preko mana naših, da među nama probudiš iskru tvoje upute i da nas ujediniš na zajedničkoj riječi. Podari nam poniznost, razboritost i gorljivost u spašavanju duša i ljudskih života”, pročitano je vjernicima na pobožnostima. Molitva ili dova proučene su i u najvećim sarajevskim Gazi Husrev-begovoj i Carevoj džamiji u znak potpore akciji “Maslinova grana” koja se vodi na sjeveru Sirije. Turska na svojoj strani ima sirijske militante pod nazivom Slobodna vojska Sirije. Demokratska Federacija Sjeverne Sirije je multinacionalna de facto autonomna oblast u ratom razorenoj Siriji koja je posljednjih mjeseci zadala žestok udarac Islamskoj državi oslobodivši Raqqu i druge dijelove zemlje. U sastavu vojske DFSS-a značajnu ulogu igraju Kurdi Sirije za koje Turska smatra da predstavljaju sigurnosnu prijetnju te da surađuju s Kurdskom radničkom partijom koju Turska smatra terorističkom organizacijom. Posljednjih dana jača ofenziva turske vojske na kurdsku miliciju na sjeveru Sirije nakon istupa turskog predsjednika Recepa Tayyipa Erdoğana koji je obećao proširiti je, unatoč međunarodnim pozivima na suzdržanost. Prokurdski skupovi, međutim, jučer su održani u Kölnu i u Parizu. U petak je turski predsjednik obećao poslati svoje vojnike na grad Minbedž, gdje je Washington rasporedio svoje snage, a zatim poći na istok “sve do iračke granice”. Istodobno su Kurdi zatražili pomoć Damaska./HMS/


<***>
NOVINA: poskok.info
DATUM: 25.09.2021
RUBRIKA: Tehnologija
NADNASLOV: N/A
NASLOV: Mustafa Cerić uputio otvoreno pismo Petritschu: “To znači i kraj Bošnjacima muslimanima na Balkanu i Europi?!”
PODNASLOV: -Nisam iznenađen jer se od početka agresije na bosansku državu Europa hijenski ponašala prema Bosni, dopuštajući srpski genocid i udružrni hrvatski zločinački poduhvat nad muslimanima Bošnjacima.
STRANA: https://poskok.info/mustafa-ceric-uputio-otvoreno-pismo-petritschu-to-znaci-i-kraj-bosnjacima-muslimanima-na-balkanu-i-europi/
AUTOR(I): poskok.info

Cerić piše kako nije iznenađen, ali jeste razočaran izjavom bivšeg visokog predstavnika za BosnuWolfganga Petritschakoji je rekao kako je “Izborni bojkot Srba i Hrvata – de facto kraj Bosne i Hercegovine”. -Nisam iznenađen jer se od početka agresije na bosansku državu Europa hijenski ponašala prema Bosni, dopuštajući srpski genocid i udružrni hrvatski zločinački poduhvat nad muslimanima Bošnjacima. No, Petrićeva logika je samo kontinuitet licemjerne europske politike prema bosanskoj državi, gdje su Bošnjaci, kao muslimani, većina. Prema tome, Petrić nije ništa novo rekao što nismo znali i što nismo na našoj bosanskoj koži iskusili genocidom i udruženim zločinačkim poduhvatom. Međutim, razočaran sam jer sam mislio da je Petrić nešto naučio u Bosni dok je obnašao funkciju visokog predstavnika za BiH 1999-2002. godine. Mislio sam da je Petrić spoznao razliku između dobra i zla, između civilizacije i barbarizma. Nažalost, Petrić to nije spoznao jer da jeste ne bi iznova zaprijetio, a kome bi već Bošnjacima, da će de facto biti kraj bosanskoj državi ako Srbi i Hrvati bojkotiraju naredne izbore – Et tu, Brute?! A to znači i kraj Bošnjacima muslimanima na Balkanu i Europi?! A to znači dovršetak započetog genocida i udruženog zločinačkog poduhvata?! Petriću imam nekoliko pitanja za vas: Šta treba da mi Bošnjaci uradimo kako bi udobrovoljili Srbe i Hrvate u Bosni da ne bojkotiraju izbore kako ne bi de facto došao kraj bosanskoj državi? Nemojte se vi mučiti, ja ću vam odgovoriti: (1) Bošnjaci treba da se pomaknu ili odmaknu (nestanu) kako bi bosanski Srbi za račun Srbije a bosanski Hrvati za račin Hrvatske podijelili Bosnu po scenariju Tuđman-Milošević iz Karađorđeva! (2) Bošnjaci, kao žrtve genocida, treba da se dogovore sa dželatima, koji negiraju genocid i protiv su Inzkovog zakona o zabrani negiranja genocida što je znak da je moguće da se genocid ponovi u Bosni! (3) Bošnjaci, kao žrtve genocida, treba da se dogovore sa Srbima i Hrvatima tako da stave svoj vrat za njihovu sablju! (4) Bošnjake treba kazniti zato što mogu biti bolji, a Srbe i Hrvate treba nagraditi zato što mogu biti gori! Sramota je za veliku Europi da nije u stanju ni nakon 30 godina riješiti bosansko pitanje po europskim standardima ni nakon dokazanog i presuđenog genocida na međunarodnom sudu pravde. Zato, gospodine Petriću, ako ne želite pomoći, nemojte nam odmagati, stoji u pismu Mustafe Cerića.


<***>
NOVINA: poskok.info
DATUM: 21.11.2023
RUBRIKA: Tehnologija
NADNASLOV: N/A
NASLOV: Desetljeća krvavih ratova u Izraelu: Kako se dijelio teritorij i što su razlozi uspona Hamasa
PODNASLOV: N/A
STRANA: https://poskok.info/desetljeca-krvavih-ratova-u-izraelu-kako-se-dijelio-teritorij-i-sto-su-razlozi-uspona-hamasa/
AUTOR(I): poskok.info

Izraelske su obavještajne službe, postalo je očito 7. listopada, počinile niz ozbiljnih previda. U Hamasovu ubilačkom pohodu napadači su nerijetko točno znali gdje se nalaze nadzorna mjesta i koje položaje treba napadati prve Sukob Izraela s terorističkom organizacijomHamas, čije je ime pokrata arapskog naziva “islamski pokret potpora” probudio je, produbio i proširio zanimanje za zbivanja u tom dijelu svijeta kao malo kad u novijoj povijesti. Pokolj 1200 ljudi, žena, djece i dojenčadi koji su u okolici pojasa Gaze džihadisti Hamasa počinili na subotnje jutro 7. listopada šokirao je najprije Izraelce, pa Židove u svijetu i na koncu svakoga normalnog. Hamasovci su dio žrtava ubili zvjerski, uz najveću moguću razinu okrutnosti, mučenja i ponižavanja; žene su prije ubijanja silovali pred njihovom djecom, djecu su ubijali pred očima roditelja, ili su čitave obitelji vezali i spalili. Za identifikaciju nekih žrtava angažirani su arheolozi. Iz područja koje su tako poharali oteli su 240 ljudi, od trogodišnje djece do osamdesetogodišnjih staraca, i odvukli ih u svoje podzemne jazbine. Zločine su snimali i uživo prenosili na društvenim mrežama. Dio muslimanskih društava, od pojasa Gaze i Zapadne obale, preko migrantskih kampova u Grčkoj, do migrantskih predgrađa diljem zapadne Europe, prizor poklanih i spaljenih židovskih civila i djece, popratio je erupcijama oduševljenja. Slavilo se uz zastave, pokliče o ubojstvima Židova koja tek slijede, vatromet i slastice. piše: Boris Havel I 24sata.hr Nakon što su se podatci o pokolju pojavili i u hrvatskim glasilima, većina je Hrvata ostala zatečena i zabezeknuta. Hrvatska od osamostaljenja prolazi kroz mnoge vlastite izazove, kušnje i traume, pa znanje o drugim dijelovima svijeta nerijetko nije osobito duboko ni sustavno. Shvaćanje se nekih vanjskopolitičkih tema još uvijek dijelom temelji na narativu iz vremena bivše države. Zbor nesvrstanih u kojemu su uz Jugoslaviju rješavanje svjetskih problema zajednički nudile islamističke i ljevičarske diktature, uglavnom iz grotla još dubljih problema, nudio je i tumačenje arapsko-izraelskog sukoba. Prema njemu su Palestinci na čelu sJaserom Arafatombili borci za slobodu, a Izraelci okupatori, kolonizatori i kradljivci tuđe zemlje. Mnogi u Hrvatskoj nisu imali ni potrebu ni priliku raspitivati se o točnosti tako postavljenog okvira promišljanja. A on je u usporedbi s povijesnim činjenicama groteskno iskrivljen. Izraelci su na području današnje Države Izrael imali svoju državu, s Jeruzalemom kao glavnim gradom, prije pune tri tisuće godina. Izraelska je zemlja tijekom povijesti odolijevala napadima susjednih naroda ili carstava, od kojih su neki na neko vrijeme ovladali njezinim dijelovima, da bi s vremenom iščeznuli s povijesne pozornice. Izrael su osvajali Amalečani, Aramejci, Moapci, Filistejci, Asirci, Babilonci, Perzijanci, Grci, i na koncu Rimljani. Nakon Asirskih osvajanja u 8. stoljeću prije Krista na političkoj je pozornici ostalo još samo područje Judeje i pleme Judino, od čijega imena dolazi i ime Židova. U vrijeme kad je u Judeji živio najpoznatiji Židov u povijesti, Isus iz Nazareta, također iz Judina plemena, njome su vladali Rimljani. Nezadovoljni njihovom upravom Židovi su u dva velika ustanka rimskim legijama nanijeli teške gubitke. Kad je car Hadrijan godine 135. napokon suzbio drugi, Bar Kohbin ustanak, poželio je zauvijek suzbiti i židovski politički identitet. Zbog toga je ime židovske zemlje Judeje ili, kako se još naziva primjerice u Matejevu evanđelju, zemlje Izraelove, promijenio u “Palestina”. Ime je uzeo od naziva Filistejaca, neprijateljskog naroda koji je živio u priobalnom području nešto širemu od današnjega pojasa Gaze, a koji je iz povijesti netragom nestao u 6. stoljeću prije Krista. Jeruzalem je preimenovao u Aelia Capitolina, a Židovima zabranio pristup gradu. Ime se Jeruzalema poslije vratilo, ali se naziv Palestina uvriježio. Odnosio se na šire područje između Sirije na sjeveru, Egipta na jugu, Arabije na istoku i Sredozemnog mora na zapadu. Rabio se slično kao pojam Mediteran, Balkan ili Skandinavija. U Bibliji se ne spominje ni jednom, ni u Starom ni u Novom zavjetu. Ipak, ni nakon što je Hadrijan imenom Palestina istisnuo povijesno ime židovske zemlje, nikad u povijesti nije postojala nikakva država Palestina, nije postojao palestinski narod, vladar, identitet, kultura ili jezik. Židovski je narod nakon sloma Bar Kohbina ustanka raseljen diljem svijeta, ali su neki ostatci ostataka ostali živjeti novoimenovanoj Palestini. Njome su vladali Rimljani a potom Bizantinci. U vrijeme imperijalističke ekspanzije islama sredinom 7. stoljeća Arapi su zaposjeli područja Perzije, Iraka, Sirije, Palestine i Egipta. Godine 638. muslimani su od kršćana preoteli Jeruzalem. Muslimanski su osvajači tada, pola tisućljeća nakon Hadrijanove odredbe, Židovima dopustili ponovno naseljavanje Jeruzalema. I Palestina i Jeruzalem ostali su rubni i nevažni dijelovi islamskoga kalifata, najprije rašidunskoga, pa umajadskoga, pa abasidskoga. Važnost je tih krajeva nakratko povećana u vrijeme križarskih ratova, a potom su opet potonuli u nebitnost. Bliski je istok 1517. zaposjelo Osmansko Carstvo i njime vladalo 400 godina, što ga čini najdugovječnijim kolonijalnim vladarem tih krajeva. U vrijeme Prvoga svjetskog rata, bliskoistočnim su zemljama ovladale Britanija i Francuska. Nove su imperijalne sile potom stvorile države koje nikad u povijesti nisu postojale: Irak, Saudijsku Arabiju (1932.), Libanon (1943.), Siriju, Jordan (1946.), Oman (1951.), Kuvajt (1961.), UAE, Bahrein i Katar (1971.). Od bliskoistočnih država koje imaju tradiciju državnosti stariju od 20. stoljeća nezavisnost su stekli ili obnovili Egipat (1922.), Turska (1923.), Iran (1935., prije toga Perzija) i Izrael (1948.). Židovsko je masovno naseljavanje Palestine počelo krajem 19. stoljeća. U to je vrijeme u Europi nastao cionistički pokret, a njegov utemeljiteljTheodor Herzlvjerovao je – koje li ironije – kako će osnutak židovske države pridonijeti okončanju antisemitizma. Židovi su se u Palestinu doseljavali bježeći od progona, najprije u Rusiji i istočnoj Europi, a potom i u drugim, poglavito europskim zemljama. Tamo su se priključivali već postojećim židovskim zajednicama, koje uglavnom nisu podržavale cionistički projekt. Bogati europski Židovi zemlju su otkupljivali od turskih i arapskih vlasnika koji nisu živjeli u Palestini. Palestina je bila neplodna i siromašna. Sjeverne krajeve, područje oko Galilejskog jezera, velikim su dijelom pokrivale močvare, središnje neplodno gorje a južne pustinja. Prema putopisuMarka TwainaNaivčine na putovanju objavljenu 1869., dvadesetak godina prije početka masovnoga židovskog useljavanja, svi su ti krajevi bili rijetko naseljeni, poglavito siromašnim Arapima. Uz njih je živjelo nekoliko raštrkanih siromašnih židovskih zajednica od kojih je najveća bila u Jeruzalemu. Zemlja je bila toliko neplodna da na njoj, Twain piše, nisu rasli čak ni kaktusi i masline. Doseljeni su Židovi brzo stvorili uvjete privlačne za doseljavanje ne samo novih europskih židovskih izbjeglica u potrazi za utočištem pred antisemitskim progonima, nego i Arapa iz okolnih zemalja u potrazi za poslom, pljačkom i boljim životom. Uz iznimku beduinskih razbojničkih napada kojima su svi neoprezni bili izloženi, Židovi i Arapi podjednako, između palestinskih starosjedilaca i novopridošlica, Židova i Arapa i podjednako, nije bilo sukoba. Palestincima su se nazivali i jedni i drugi, ali ne u etničkom smislu nauštrb arapskoga odnosno židovskog identiteta. Razmjerno skladan suživot prekinuo je početkom 1920-ih radikalni, poluobrazovani klerikhadži Emin el-Huseini, kasniji jeruzalemski muftija,Himmlerovprijatelj i osnivač SS Handžar divizije u Sarajevu 1943. Pod njegovim su vodstvom muslimani u Palestini počeli ubijati Židove, ponukani njegovim vjerskim huškanjem. Tako je 1929. – godinama prije nego što je postojala ikakva okupacija ili židovska država – počinjen pokolj Židova u Hebronu, i to protivnika cionizma. Pokolji su se nastavili 1930-ih i označili početak dominacije radikalnoga arapsko-muslimanskoga viđenje Židova, prema kojemu je prihvatljiv jedino poražen, ponižen i mrtav Židov. Pred tim je nasiljem utihnuo i glas ustrašenih umjerenih palestinskih Arapa. Godine 1928. u Egiptu je osnovano Muslimansko bratstvo. Povod za utemeljenje toga pokreta bilo je Ataturkovo ukidanje kalifata nekoliko godina ranije, kao i sve šire muslimansko prihvaćanje političkih i svjetonazorskih načela koja su kroz obrazovanje i druge vidove utjecaja dolazili sa Zapada. Program Muslimanskog brata temeljio se na odbacivanju zapadnjačkih vrijednosti, povratku na islamske izvore vjere, te protucionizmu. Bio je to marginalan, radikalan, avangardan pokret koji se potom polako i sustavno širio diljem arapskoga svijeta i dalje. Britanci su 1917. Židovima obećali izgradnju države u Palestini, a ona je izvorno obuhvaćala granice današnje Države Izrael i Hašemitske Kraljevine Jordan. Arapi su prosvjedovali pa je iz toga područja izdvojeno oko tri petine i predviđeno za buduću arapsku državu. Tu prvu podjelu Palestine, kao i sve kasnije podjele, Židovi su prihvatili a Arapi odbacili. Godine 1937. povjerenstvo poznato kao Peelovo predložilo je da se i ostatak zemlje predviđene za židovsku državu podijeli, te da se na njezinu ozemlju uz židovsku stvori još jedna arapska država. Židovi su i tu podjelu prihvatili a Arapi odbili. Koncem 1947. Opća je skupština UN-a izglasala podjelu Palestine između Arapa i Židova, pri čemu bi Jeruzalem ostao pod međunarodnom upravom. Židovi su tu UN-ovu rezoluciju prihvatili a Arapi odbacili. Kad je pola godine kasnije, 14. svibnja 1948. na područjima predviđenima UN-ovom rezolucijom proglašena židovska država imenom Izrael, odmah su je sljedeći dan napali Egipat, Jordan, Sirija, Libanon i Irak, uz potporu postrojba islamskih zemalja poput Saudijske Arabije i Sudana, pa čak i nešto bivših pripadnika Handžar divizije. U novoproglašenoj se Državi Izrael nalazilo oko 600.000 Židova; jedan posto ih je poginuo u Ratu za nezavisnost koji je uslijedio. Malo je tko isprva vjerovao da novoproglašena židovska država može opstati. Oružja za obranu bilo je malo, a glavnina je došla iz Čehoslovačke, preko šibenske luke, jer su se komunistički diktatori tada, nakratko ali ne bez razloga, ponadali da će Izrael biti ispostava komunizma na Bliskom istoku. Rat je završio primirjem 1949. Izrael je uspio proširiti svoje granice do tzv. granica iz 1967. S područja novouspostavljene židovske države protjerano je, iselilo ili izbjeglo oko 700.000 Arapa. To su palestinski izbjeglice o čijim ćemo patnjama sljedećih desetljeća puno toga saznavati poglavito u kontekstu protuizraelske promidžbe, i čije ćemo naraštaje do danas uzdržavati svojim porezima. Iste je godine osnovan UNRWA, UN-ovo tijelo za pomoć palestinskim izbjeglicama koje 75 godina nakon rata zapošljava više od 30.000 ljudi i ima godišnji proračun od milijardu i pol eura. Isti je UN kao palestinskog izbjeglicu tada definirao svakog Arapina koji je na područje Palestine doselio samo dvije godine prije proglašenja židovske države! Kao posljedica istoga rata stvorio se još jedan izbjeglički val sličan po brojnosti, o kojemu malo tko išta zna. To su židovski izbjeglice koji su morali pobjeći iz arapskih zemalja i iz Irana, u kojima su živjeli tisućljeće prije islamskih osvajanja. Beskorisni za političku promidžbu, sami su se morali prehraniti, obrazovati i integrirati u zemlje u koje su izbjegli, poglavito Izrael. Čak i Izrael sjećanje na njihovo stradavanje obilježava tek od 2014. godine. Čelnici izraelske politike od prvoga su dana postojanja obnovljene židovske države nastojali uspostaviti mir i suradnju s okolnim arapskim islamskim svijetom. No ispružena ruka pomirbe ostajala je visjeti u zraku, neprihvaćena i prezrena. S područja Egipta, koji je okupirao pojas Gaze, te Jordana koji je okupirao Judeju s Jeruzalemom i Samariju (što osim Velike Britanije i Pakistana nitko nije priznao), u izraelske su krajeve počeli prodirati arapski teroristi, fedajini i napadati vojne i civilne ciljeve. S druge je strane Izrael i u međunarodnoj i u domaćoj politici postajao prihvaćen i među velikim dijelom muslimana. Izrael su priznale tada sekularna Turska i Iran. Unutar granica Izraela ostvarena je bliska suradnja s dijelom arapskoga posebice kršćanskog stanovništva, s Beduinima, a poslije 1967. i s Druzima na sjeveru. Godine 1956. Izrael je na nagovor kolonijalnih sila na izdisaju Velike Britanije i Francuske, ali zbog svojih poglavito sigurnosnih interesa, napao Egipat i osvojio Sinajski poluotok. No morao se povući pod pritiskom međunarodne zajednice. UN je na granice Egipta i Izraela poslao mirovne snage. Kao najveći pobjednik sueske krize profilirao se egipatski predsjednikGamal Abdel Naser. Glavni cilj njegove unutarnje i vanjske politike bio je uništenje Izraela. Premda je s jugoslavenskim diktatoromTitomi indijskim premijeromNehruombio ključan za stvaranje Pokreta nesvrstanih, Naser je od Sovjetskog Saveza primao izdašnu pomoć u naoružanju, vojnoj opremi i obuci. U protuizraelskoj je politici uspio stvoriti savez s Jordanom i Sirijom. U svibnju 1967. zapovjedio je UN-ovim mirovnim postrojbama da se povuku sa Sinaja, čemu se tadašnji glavni tajnik UN-aU Thantkrotko povinovao. Izrael se tako sa svih strana našao okružen dobro naoružanim, brojnim arapskim armijama, čiji su čelnici prijetili da će Židove pobacati u more. Židovskoj je državi, u kojoj je tada živjelo oko 2,8 milijuna stanovnika, zaprijetila najpogubnija opasnost dotadašnje povijesti. Osim arapskih država protiv Izraela je stajao i Sovjetski Savez, sila koja se u to vrijeme smatrala nepobjedivom. Izraelska je vlada u tajnosti pred javnošću hotele prenamijenili u bolnice a gradske parkove u buduća masovna grobišta. U sukobu koji samo što nije izbio Izraelci su strahovali od desetaka pa i stotina tisuća žrtava. Rat je počeo ujutro 5. lipnja 1967. izraelskim preventivnim zračnim napadom na egipatske vojne zračne baze. Nakon nekoliko sati golema je većina egipatskoga ratnog zrakoplovstva bila uništena, a velika izraelska pobjeda na pomolu. Usprkos gubitku zrakoplovstva, Naser je prema Izraelu poslao tenkove, a Jordan i Siriju nagovorio da napadnu Izrael lažnim objavama da se egipatske postrojbe u pobjedonosnom naletu približavaju Tel Avivu. Izraelska je vojska uništila egipatske oklopne snage na Sinajskom poluotoku, izbila na obalu Sueskog kanala i okupirala pojas Gaze. I Jordan je nakon napada na Izrael pretrpio poraz, a Izraelci su mu preoteli Judeju i Samariju. To su područja koja su 1952. preimenovana u Zapadnu obalu, a danas se još nazivaju i okupiranim područjima. Tada su prvi put nakon dvije tisuće godine Židovi ovladali čitavim Jeruzalemom. Na sjeveru je pak izraelska vojska, kojom je zapovijedao generalDavid Elazarrođen u Sarajevu, od Sirije preotela Golansku visoravan, što je i Siriju prisililo na prekid rata. Za samo šest dana površina kojom je Izrael tako ovladao povećala se tri puta. Ta je pobjeda zabezeknula izraelske prijatelje i neprijatelje, pa i same Izraelce. Izrael je, riječima jednog povjesničara, stekao “slučajni imperij”. Na granicama Izraela prvi je puta od uspostave države zavladao mir. Izraelski se pak politički vrh našao pred novim izazovom: valjalo je osmisliti politiku postupanja prema neočekivano osvojenim područjima te prema arapskoj populaciji pojasa Gaze i Zapadne obale. Izraelci su tu dvojbu pokušali riješiti slično kao što će je pokušati riješiti još puno puta poslije: ustupcima. Arapskim su susjednima ponudili povrat novoosvojenih područja u zamjenu na mir. No Arapima nije bilo do mira. U rujnu te godine okupili su se u Khartoumu i usvojili glasovito “Tri ne”: ne miru s Izraelom, ne pregovorima s Izraelom i ne priznanju Izraela. Novoosvojena područja pred Izrael su donijela niz neočekivanih izazova, dvojbi i prijetnja. Područja Judeje i Samarije srce su biblijskog Izraela, kao i istočni Jeruzalem na kojemu se nalazi Hramska gora, mjesto na kojemu je do 70. poslije Krista stajao Hram, a danas je ondje Zapadni zid ili Zid plača, najsvetije mjesto židovstva. Na područja Judeje i Samarije počeli su se doseljavati religiozni Židovi, koji su se do tog vremena uglavnom protivili cionizmu zbog povijesnih i teoloških razloga oblikovanih nakon poraza Bar Kohbina ustanka. Laburistička vlada koja je Izraelom upravljala od osnutka države nije osobito razumjela što se zbiva, ali je razumjela da je judejsko i samarijsko gorje važno za obranu drugih dijelova države, pa su prešutno dopustili njihovo naseljavanje. Slično naseljavanje zbilo se i na području pojasa Gaze, gdje su Židovi osnovali blok naselja po nazivom Guš Katif. Uslijedilo je dvadeset godina “meke” okupacije, arapsko-izraelskog suživota bez nasilja ali i bez miješanja stanovništva. Status je tih područja ostao neodređen, bez jasne izraelske vizije što s njima učiniti. Izrael je pak anektirao istočni Jeruzalem, te Golansku visoravan na kojoj su živjeli Druzi, etničko-vjerska zajednica koja je prihvatila izraelsku vlast i danas je integrirana u izraelsko društvo. Godine 1973. Egipat i Sirija su još jednom pokušali invaziju na židovsku državu. Za razliku od ranijih ratova, Izrael je taj napad dočekao potpuno nespreman. U prvim su udarima arapskih armija, svejednako oboružanih sovjetskim oružjem, izginule stotine izraelskih vojnika, a u jednom je trenutku čak zaprijetio i slom države. Izraelci su znali da bi poraz donio nemilosrdan pokolj židovskog stanovništva. Arapi su, slično kao i Hitler nekoliko desetljeća ranije, taj pokolj najavljivali, a Židovi su nakon Holokausta naučili takve prijetnje uzimati zaozbiljno. Nakon tri tjedna borbi Izrael se uspio obraniti, krenuti u protuudar te čak zaprijetiti Kairu i Damasku. Taj rat, poznat kao Jomkipurski, bio je i posljednji u kojemu je neka arapska država pokušala osvojiti Izrael. S jedne su strane Arapi shvatili kako je Izrael odveć snažno društvo za uništiti. S druge je pak neprijateljstvo, koje je do tad – s iznimkom onoga što ga je protiv Židova podjarivao hadži Emin el-Huseini – poglavito bilo etničko, nacionalno i teritorijalno, počelo ustupati mjesto religijskome. Kao glavni akteri ugroze Izraela počeli su pojavljivati nedržavni akteri, terorističke skupine, protiv kojih Izrael nije mogao izvojevati konvencionalnu pobjedu na bojišnici, jer bojišnice više nije bilo. Glavne mete terorističkih skupina postali su židovski civili, a glavni zaklon arapski civili. Izraelska politika zapetljala se u konflikt-menadžment, u kojemu su sve veću ulogu stjecale obavještajne zajednice, diplomacija i propaganda. Prva ozbiljna teroristička skupina koja je zaprijetila Izraelu i Židovima bio je PLO, odnosno Palestinska oslobodilačka organizacija. PLO je nastao početkom 1960-ih, a s njime se počeo razvijati i poseban palestinski nacionalni identitet. Od 1948. međunarodna je javnost sukob shvaćala kao arapsko-izraelski i bila naklonjena Izraelcima kao manjoj i slabijoj strani (površina Izraela petsto je puta manja od površine arapskih zemalja). Nakon 1967. kao manja i slabija strana počinju se shvaćati Palestinci, nova nacija, ad hoc stvorena radi političke diskreditacije Izraela u međunarodnoj javnosti. Na valu nepoznavanja povijesti i ljevičarskih ideologija, osobito protukolonijalizma, dio je zapadnog svijeta počeo pristajati uz nesvrstano i moskovsko shvaćanje Izraela kao nelegitimne, kolonijalne ispostave Zapada. Tijekom 1970-ih PLO ili bliski pokreti proveli su niz napada na izraelske ciljeve u kojima su stradale stotine ljudi. Među njima su ubojstvo jedanaestero izraelskih športaša tijekom Olimpijskih igara u Münchenu 1972., otmica Air Franceova zrakoplova 1976. te ubojstvo 38 civila među kojima je bilo trinaestero djece, što su ga 1978. počinili palestinski teroristi koji su se u Izrael infiltrirali iz Libanona. Nakon niza palestinskih napada i atentata ne samo na Izraelce nego i na Židove u svijetu, Izraelska je vojska 1982. pokrenula operaciju “Mir za Galileju” tijekom koje je uspjela uništiti libanonska uporišta PLO-a, ali je stekla novoga neprijatelja, šijitski pokret Hezbollah. Hezbollah se s vremenom prometnuo u najopasnijeg Izraelovoga pograničnog neprijatelja. Njega je nakon Islamske revolucije iz 1979. sve izdašnije financirao sve agresivniji iranski islamski režim. Izraelska nastojanja da sa susjedima postigne mir najprije su urodila plodom u odnosima s Egiptom. Egipatski je predsjednik Anvar Sadat priznao Izrael, a Izrael je Egiptu predao Sinajski poluotok. Zbog toga su priznanja 1981. pripadnici Muslimanskog bratstva izveli atentat na Sadata. Osamdesetih se godina diljem islamskog svijeta širila ideja džihadizma, nadahnuta idejama Bratstva. Tijekom sovjetsko-afganistanskog rata džihadizam je podržavao i SAD. Godine 1987. u pojasu Gaze osnovan je Hamas kao palestinski ogranak Muslimanskog bratstva. Za razliku od PLO-a koji je borbu protiv Židova i Izraela uvelike temeljio na ideologiji i nacionalizmu (među teroristima PLO-a u to je vrijeme djelovao čak i manji broj arapskih kršćana), Hamas se od početka pozivao samo na načela islama i džihada. U Hamasovoj povelji iz 1988. između ostaloga piše kako Izrael time što je židovski prkosi islamu, te kako se do rješenja palestinskog pitanja ne može doći nikakvim pregovorima nego samo džihadom. U Povelji se navodi i islamski kanonski hadis koji glasi ovako: Neće nastupiti Sudnji dan sve dok se muslimani ne budu borili protiv Židova. Pa će ih muslimani ubijati, tako da će se Židovi skrivati iza stabala i kamenja. Kamen i stablo će govoriti: “O, muslimane, evo Židova iza mene, dođi i ubij ga!” U jesen 1993. Izrael je potpisao mirovni sporazum s PLO-om, poznat kao Sporazum iz Osla. To je potpisivanje nagovijestilo odustajanje PLO-a od terorizma, te početak nenasilnog, rješavanja političkih prava Palestinaca. Među većinom Izraelaca sporazum je dočekan s oduševljenjem i vjerom u skori mirni suživot Izraelaca i Palestinaca. Sve se češće počela predlagati i uspostava palestinske države. Izraelski premijerJichak Rabini vođa PLO-a Jaser Arafat za potpisivanje su toga sporazuma dobili Nobelove nagrade za mir. Novi, idilični Bliski istok bio je na pomolu, kao i toliko puta prije i kasnije. Kao i toliko puta prije i kasnije uslijedilo je krvavo buđenje iz izraelske uspavanosti u suicidalnoj, pacifističkoj idili. Arafat je u proljeće 1994. mirovni sporazum što ga je potpisao s izraelskim premijerom nazvao Hudejbijskim mirom. Hudejbijski mir je taktički mir koji islamska vojska potpisuje s neprijateljem kako bi on izgubio oprez, te omogućio islamskoj vojsci da ga zaskoči nespremnoga i porazi. Tijekom sljedeće dvije godine, 1993.–1995. ubijena je trećina svih židovskih civila koji su stradali u terorističkim napadima od osnutka Države Izrael do kraja 1995. Židovska pak ogorčenost novom sigurnosnom prijetnjom iznjedrila je dva po mnogima najtraumatičnija zločina koje su počinili židovski ekstremisti. U veljači 1994.Baruh Goldsteinje u džamiji u Hebronu ubio 29 nenaoružanih muslimana, a u studenome 1995. židovski je desničarJigal Amirizvršio atentat na premijera Rabina. No potpisivanje Sporazuma iz Osla polučilo je i dva velika pozitivna učinka. Koncem 1993. Vatikan je priznao Izrael, a 1994. isto je učinio Jordan. Najvažnija stranka PLO-a Fatah sljedećih je godina proširila vlast diljem Judeje i Samarije (Zapadne obale) i pojasa Gaze. No Fatahova je vlast bila krajnje neučinkovita i korjenito korumpirana. Čelnici Fataha postali su multimilijunaši, a bogatstvo Jasera Arafata procjenjivalo se na više od milijarde dolara. Doprinos palestinskoga političkog sustava političkim znanostima sveo se na popularizaciju pojma “kleptokracija”. Razočarani Fatahovom kleptokratskom vladavinom Palestinci su se okretali alternativnoj političkoj opciji, koja je nastupala s pozicija poštovanja čestitosti, skromnosti, ulaganja u obrazovanje, zdravstvo i – radikalni islam. Bio je to Hamas koji je predanim obrazovnim i humanitarnim radom osvajao srca i umove sve većeg broja mladih Palestinaca, razočaranih idolom svojih očeva Arafatom. Hamas je s jedne strane pomagao potrebitima, a s druge je pojačavao terorističke napade na izraelske ciljeve, nerijetko koristeći se bombašima samoubojicama. Taj novi vid terorizma zapljusnuo je Izrael tijekom Druge intifade (pobune) 2000.–2005. tijekom koje je ubijeno više od tisuću Izraelaca, većinom civila, a višestruko veći broj ranjen. Godine 2000. Izraelci su ponovno pokušali s Palestincima ispregovarati mir. PremijerEhud BarakArafatu je ponudio golemu većinu područja Zapadne obale i pojasa Gaze. Arafat je sve odbio, te se prometnuo u političara poznata po tome što “nikad nije propustio priliku da propusti priliku”. Godine 2004. tadašnji je premijerArijel Šaron, dotadašnja ikona izraelskih jastrebova i desničara, objavio plan unilateralnog iseljavanja Židova iz njihovih domova iz pojasa Gaze. Velik dio Izraelaca koji nisu živjeli tu, najavu je dočekao s oduševljenjem vjerujući, po tko zna koji put, da će ustupak Palestincima i ispružena ruka ovaj put doista otvoriti put miru. U to sam vrijeme živio u Izraelu i na Hebrejskom sveučilištu u Jeruzalemu studirao, između ostaloga, suvremeni džihadizam i njegovu ukorijenjenost u islamskim kanonskim tekstovima i ranoislamskoj normativnoj povijesti. Neki od mojih profesora s Hebrejskog sveučilišta upozoravali su tada kako će izraelsko povlačenje polučiti drukčiji rezultat od onoga koji je očekivala naivna, oduševljena, lepršava, sekularna, pacifistička, i o tim temama potpuno neuka izraelska javnost, kao i međunarodna zajednica. No glas se znanstvenika nije čuo izvan predavaonice, dok nije postalo prekasno. Nedugo po povlačenju izraelskih naselja i vojske u pojasu su Gaze raspisani izbori, a vlast je na platformi džihadizma osvojio Hamas. Njihova poruka palestinskim biračima bila je, Izrael je podvio rep i povukao se iz Gaze radi našega vojnog djelovanja; ako to vojno djelovanje (terorizam) sada još pojačamo, Izrael će se povući i iz Jeruzalema. Goleme količine novca koje je svijet upumpavao u Gazu s nakanom da se ondje izgradi društvo po uzoru na druga funkcionalna društva, ali i novac koji je dotjecao iz izvora koji su na umu imali širenje džihada, poput Irana i Katara, Hamas je iskoristio za proizvodnju projektila i izgradnju sofisticirane mreže podzemnih prolaza, pogona i skladišta oružja. Kao dio Hamasove infrastrukture smrti izgrađene su i bolnice, škole, vrtići i džamije kao skrovišta ispod ili uz koje su zapovjedna mjesta i lansirne rampe za raketne udare na Izrael. Već 2008. Izrael je, nakon što su po židovskim naseljima u okolici pojasa Gaze dvije godine sustavno ispaljivani ubojiti projektili, pokrenuo prvu vojnu akciju protiv Hamasa. U godinama koje su uslijedile rastao je broj ispaljenih projektila, kao i njihov domet. Dok su 2008. mogli dosegnuti oko dvadesetak kilometara, već 2012. domet im je bio 75 kilometara i mogli su ugroziti najgušće naseljena područja Izraela Guš Dan, te glavni grad Jeruzalem. Dvije godine kasnije Hamas je raspolagao projektilima koji su mogli pogoditi svaki dio Izraela osim krajnjega sjevera Galileje i krajnjega juga. Od predzadnjega većeg sukoba Hamasa i Izraela u svibnju 2021. više nema točke u Izraelu koji je izvan njihova dometa. Kako je Izrael dva i pol puta manji od Hrvatske, polovica devetomilijunske populacije svakodnevno živi pod uzbunama od raketnih udara. Rakete i projektili se velikim dijelom proizvode u Gazi, uz pomoć nacrta, dijelova i financiranja iz Irana. No finalni su proizvodi nerijetko manjkavi, pa oko četvrtine projektila ispaljenih na Izrael završi unutar pojasa Gaze. Kako se radi o jednome od najgušće naseljenih područja na svijetu, u eksplozijama koje ti projektili izazovu često ginu civili, ali se njihovo stradavanje u medijima pripisuje Izraelu. Izrael je pak u međuvremenu razvio jedinstven sustav obrane Željezna kupola, kojim Izraelci projektile, za koje se računalno procijeni da će završiti u naseljenom području, presreću u zraku. Kao što je 1990-ih Hamas radikalizmom velik dio palestinskog društva preoteo PLO-u, tako su se zadnjih godina pojavile skupine koje su ostavljale dojam da su još radikalnije od Hamasa. Među njima se ističe skupina Islams raketnim napadima isprovocirala sukob s Izraelom. Tijekom toga se sukoba Hamas držao po strani, što je Izrael protumačio kao znak njihova ublažavanja stavova. Djelomice i zbog toga Izrael je Palestincima iz Gaze, kojom svejednako upravlja Hamas jer se od 2006. nikakvi izbori više nisu održali, izdao više od 20.000 dozvola za rad u Izraelu. Dio ih je radio u poharanim židovskim zajednicama u blizini pojasa Gaze. Izraelske su obavještajne službe, postalo je očito 7. listopada, u svemu tome počinile niz ozbiljnih previda. U Hamasovu ubilačkom pohodu toga dana napadači su nerijetko točno znali gdje se nalaze nadzorna mjesta, gdje su straže, gdje tko živi i koje položaje treba napadati prve. Dan nakon pokolja 1200 i otmice 240 ljudi, žena i djece premijer Netanjahu Hamasu je objavio rat, a Izraelska je vojska pokrenula ofenzivu do sad nezabilježenih razmjera, s ciljem uništenja Hamasa i oslobađanja talaca. U vrijeme pisanja ovoga članka izraelska vojska niže pobjede na terenu, uništava Hamasove baze i eliminira teroriste. Istodobno dolazi do sporadičnih raketnih napada na Izrael iz južnog Libanona kojim vlada šijitski Hezbollah, iz Sirije, a odnedavno i iz Jemena, iz dijelova pod nadzorom šijitske milicije Hutija. Većina napada ima potpis Irana, države koja najizdašnije podupire terorizam protiv Izraela, ali i druge sukobe diljem Bliskog istoka. Na arapsko-islamskom samitu u Saudijskoj Arabiji prije nekoliko dana iranski je predsjednik Ebrahim Raisi ponovno pozvao na uništenje Izraela. Hamas pak niže pobjede na bojišnici javnog mnijenja diljem Europe i svijeta. Ključna Hamasova ratna taktika, otprije isprobana i usavršena – skrivanje iza palestinskih civila – i ovaj se put pokazuje kao vrlo učinkovita. Na prizor ubijenih palestinskih civila, a osobito djece, svakome se normalnome slama srce. Iz površnih medijskih izvješća često je teško razabrati kako je te žrtve Hamas ciljano i smišljeno izvrgnuo pogibelji, pa mnogi bijes usmjeravaju na Izrael. S tim bijesom raste i antisemitizam, kadgod u vidu anticionizma, a kadgod otvorene mržnje prema Židovima kakvu do sad nismo vidjeli u poslijeratnoj Europi. Njezin su glavni nositelj, uz islamističke skupine, ljevičari i revolucionari vični aktivizmu na društvenim mrežama i pritisku na srednjostrujaške zapadnjačke medije. Obistini li se i željaCarle Del Pontekako bi ICC, djelitelj međunarodne pravde, izraelski politički i vojni vrh trebao optužiti za “krajnje neproporcionalan i neselektivan” odgovor na Hamasove zločine, imidž židovske države mogao bi se ozbiljno narušiti. Osobito među onima koji Carlu Del Ponte poistovjećuju s međunarodnom pravdom.


<***>
NOVINA: poskok.info
DATUM: 05.04.2025
RUBRIKA: Novice
NADNASLOV: N/A
NASLOV: Konaković: Apeliram na HDZ da izbušimo balon kontrole koji ima Milorad Dodik
PODNASLOV: N/A
STRANA: https://poskok.info/konakovic-apeliram-na-hdz-da-izbusimo-balon-kontrole-koji-ima-milorad-dodik/
AUTOR(I): poskok.info

Elmedin Konaković, ministar vanjskih poslova Bosne i Hercegovine održao je danas izvanrednu tiskovnu konferenciju nakon što se jučer desio skandal na području Republike Srpske kada je njemačka ministrica za Europu i klimu Ana Lührmann proglašena personom “non grata” i zajedno sa svojom delegacijom ispraćena iz ovog entiteta. Konaković je na početku obraćanja rekao da se jučer desio nezapamćen i jedan od najvećih diplomatskih skandala kada je Lührmann i njenoj delegaciji prijećeno sigurnošću na području RS, prenosi N1. “Lührmann ima mnogo prava u Bosni i Hercegovini, a jučer joj je na području RS sve uskraćeno. Cijeli dan smo bili u kontaktu mi smo jučer imali odličan sastanak i javili su mi iz našeg protokola da postoji problem. Čuo sam se s njom, ona je veći dio posla završila u Banjaluci, imala je sastanak sa SDS-om, a kada je trebala održati sastanak sa PDP-om i prije toga se desio taj teroristički i protuzakonit udar i nešto zbog čega gori ta diplomatska scena i van nje”, rekao je Konaković. Zbog svega navedenog, Konaković je rekao da će nastojati informirati javnost o svemu što se jučer točno desilo. “Mi ćemo danas poslati pismo iz Ministarstva vanjskih poslova BiH čelnicima Europske unije prije svega i gospođi Kaji Kallas, Ursuli von der Leyen, Marti Kos i svim ministrima vanjskih poslova EU, pisat ćemo veleposlanstvima SAD-a i Velike Britanije, EUFOR-u i NATO-u posebno. Zaista očekujemo da svi shvate da je ova priča davno izašla iz okvira normalnog, ali je sada prešlo u okvire opasnog po život. Jučer je Dodik direktno tražio da se Anna Lührmann prepadne, uplaši i protjera. Imamo zvaničnu informaciju od ljudi s terena, koji su tamo bili, da je Dodik lično insistirao da se ta stvar dovede do kraja. Direktor i ministar unutrašnjih poslova nisu bili za takav scenarij, nego su dobili direktan nalog za to. Borislav Boškić iz MUP-a RS je dobio direktan nalog da obavijesti delegaciju da hitno napuste prostor Banjaluke”, naveo je Konaković. Pohvalio je Direkciju za koordinaciju policijskih tijela BiH rekavši da su veoma profesionalno odradili svoj posao. “O svemu su nas informirali i opet su sve institucije bile tu i vodile računa o tome da se taj skandal ne pretvori u ne daj Bože nešto što bi bilo mnogo gore ili opasnije. Dodik je jučer svoje suradnike obavještavao o protjerivanju i prijetnjama ministrici Lührmann i ima podršku Srbije. Tražimo očitovanje Vučića, Dačića i Đurića da li podržavaju ovo? On se poziva na suglasnost Srbije svojim suradnicima. Indikativno je da su Vulin i Dačić bili u Banja luci na obilježavanju Dana RS i veoma je bitno da se rasvijetli uloga Srbije u ovom procesu. Ne želim da komentiram one gnusne uvrede koje je on objavio. Bečka konvencija predviđa zaštitu štićenih osoba. Predviđene su i kazne od šest mjeseci do pet godina za ova krivična djela”, naglasio je Konaković. Pozvao je domaće pravosuđe da hitno reagira na ono što je jučer uradila vlast RS-a, kao i to da dinamizira ostale aktivnosti protiv Dodika. Osim toga, tražio je i promptno djelovanje EUFOR-a. “Očekujem da i pravosuđe reagira, pozivamo i dinamiziraju procese kako bi se Dodik uhapsio. EUFOR ima mandat da asistira pri hapšenju, jer treba da se zna da je on bio spreman lišiti slobode i života visokog diplomatu i tu nema više prostora za kalkulacije. 13. imam sastanak u Luksemburgu. Uz pristupanje EU, ovo ćemo staviti u fokus. Očekujem podršku EU, ako nisu u stanju samo nama omogućiti da bez konflikta uhapsimo Dodika, onda se treba postaviti pitanje da li se uopće treba razmišljati o europskim vrijednostima. Dodik je bio spreman lišiti slobode i života ministricu Lührmann, o tome više nema nikakve kalkulacije”, konstatirao je Konaković. Najavio je da će za njega na sastanku s čelnicima Zapadnog Balkana biti sigurnosno pitanje te je imao poruku za EU. “Ako ne može EU biti efikasna u Bosni i Hercegovini, onda sigurno ne može biti efikasna u Ukrajini. Nećemo da se sljedeće godine ili narednih godina u Bosni i Hercegovini obilježava dan stradanja policajaca koji su hapsili Dodika i učinit ćemo sve da se to ne dogodi”, istakao je i poručio da se neće dozvoliti da policajci pucaju jedni na druge prilikom hapšenja Dodika. Osim za EU, Konaković je imao i poruku za HDZ koji je dio vladajuće koalicije i u entitetskoj, ali i državnoj vlasti. “Pozivam HDZ da se uozbilje u procesu izbacivanja SNSD-a iz vlasti i da imenujemo ministra sigurnosti. Mi smo dobili najavu Lührmann i proslijedili je svima, iz MUP-a RS su odgovorili. Tako da priče ove kukavice Stevandića da nisu znali, lažu. Pokušavaju se oprati nemušto oprati, a Dodik je direktno izdao nalog da se upute prijeteće poruke. Apeliram na zvaničnike EU da iskažu odlučnost da se obračunaju s politikom ruskog interesa na Balkanu. Govore da će RS biti promatrač u sporazumu Srbije i Mađarske, to su nebuloze Milorada Dodika. Zaista je činjenica da smo Dodika izolirali i da nikom neće biti pregovarač. Posebno apeliram na HDZ da izbušimo balon kontrole koji ima Milorad Dodik, i to imenovanjem ministra sigurnosti. Neka HDZ ne preuzima odgovornost u spašavanju Dodika jer svaki dan njegove vlasti zaista nanosi štetu svima nama. Siguran sam da to nanosi veliku štetu i HDZ-u”, poručio je, između ostalog, Konaković.


<***>
NOVINA: poskok.info
DATUM: 28.11.2024
RUBRIKA: Novice
NADNASLOV: N/A
NASLOV: SRPSKI MINISTRI OBMANJUJU JAVNOST: Schmidt nije niti građanin BIH
PODNASLOV: Jučerašnja sjednica Vijeća ministara BiH prekinuta je nakon što su je napustili ministri iz Republike Srpske,Staša KošaraciSrđan Amidžić.
STRANA: https://poskok.info/srpski-ministri-obmanjuju-javnost-schmidt-nije-niti-gradanin-bih/
AUTOR(I): poskok.info

Jučerašnja sjednica Vijeća ministara BiH prekinuta je nakon što su je napustili ministri iz Republike Srpske,Staša KošaraciSrđan Amidžić. Povod za njihov odlazak bila je inicijativa predsjedavajućeBorjane Krišto(HDZ BiH) da se pod točkom “tekuća pitanja” raspravlja o odluci visokog predstavnikaChristiana Schmidta, koji traži da Vijeće ministara u roku od 60 dana donese zakon o statusu sedam institucija kulture. Schmidtova odluka, koja uključuje rješavanje statusaNacionalne i univerzitetske biblioteke BiH, naišla je na oštro protivljenje ministara iz RS-a. Da se razumijemo vole oni knjige i knjižnice ali Košarac i Amidžićsu izričito odbacili raspravu o odluci, naglašavajući daSchmidt nije visoki predstavnik, već običan građanini da kao takav nema ovlasti donositi odluke u BiH. Međutim on nije niti obični građanin BIH i zbog ove izjave obojica bi mogla izgubiti mandate za ministre. Schmidt je građanin Njemačke i nema BH državljanstvo. Potez visokog predstavnika Schmidt sve više podsjeća na strategiju nametanja političkih konflikata unutar institucija BiH. Radili su to i njegovi prethodnici samo da si produže mandate i povećaju primanja. Danas se na dnevnom redu sjednice trebala raspravljati dva ključna reformska zakona – o graničnoj kontroli i zaštiti osobnih podataka. Međutim, Schmidtov zahtjev ne samo da je skrenuo pažnju s ovih važnih tema, nego je i izazvao krizu koja bi mogla ugroziti rad koalicije na državnom nivou. Ministri iz RS-a već su najavili da bi ovakvi potezi mogli dodatno zakomplicirati odnose među koalicijskim partnerima. Koalicija na tankom ledu Istovremeno, lider HDZ-a BiH,Dragan Čović, najavio je da će se sljedećeg ponedjeljka u Mostaru održati sastanak koalicije na državnom nivou. Cilj tog sastanka trebao bi biti usuglašavanje stavova i planova za usvajanje reformskih zakona na narednim sjednicama. Međutim, postavlja se pitanje: može li se uopće postići kompromis dok Schmidt nameće svoje odluke i potiče podjele? Helikopteri u sjeni konflikta Jedina odluka koja je danas usvojena bila je ona o nabavci helikoptera za Oružane snage BiH. Sve ostale točke dnevnog reda ostale su na čekanju zbog nedostatka kvoruma. Dok Schmidt postavlja nerealne rokove i zahtjeve, Vijeće ministara BiH tone u još dublje podjele. Ako ovakav trend potraje, pitanje nije hoće li doći do blokade rada, nego kada će se to dogoditi. Na kraju, možda će jedino što ostane u funkciji biti Schmidtova uloga – simbol neuspjeha međunarodne zajednice u BiH. S tim što se to iz njihove perspektiva možda zove uspjehom. Ako pretpostavimo da su Schmidtovi šefovi naložili stvaranje kaotične države poligona, a ne perspektivne države.


<***>
NOVINA: poskok.info
DATUM: 06.08.2013
RUBRIKA: Novice
NADNASLOV: N/A
NASLOV: Postaje opasno! Al Kaida zaprijetila Tottenhamu
PODNASLOV: Sapunica oko transfera Garetha Balea iz Tottenhama u Real Madrid poprimila je opasnu dimenziju.
STRANA: https://poskok.info/postaje-opasno-al-kaida-zaprijetila-tottenhamu/
AUTOR(I): Desk

Sapunica oko transfera Garetha Balea iz Tottenhama u Real Madrid poprimila je opasnu dimenziju. Umiješala se Al Kaida Jedan od lidera Al Kaide, Ahmed Al Dossari, tako je izjavio ‘da Tottenham zahtijeva ogroman novac za Velšanina te je opisao čelnike kluba kao pohlepne Židove’. ‘Židovi će biti kažnjeni zbog svoje pohlepe, stići će ih Božji bijes i njegovo oružje’, stoji u poruci. Podsjetimo, Tottenham i Real su se navodno usmeno dogovorili oko prelaska igrača, a engleski premierligaš bi kao odštetu trebao dobiti 100 milijuna eura.


<***>
NOVINA: poskok.info
DATUM: 28.04.2022
RUBRIKA: Tehnologija
NADNASLOV: N/A
NASLOV: Fantastičan gol Ivana Perišića, a još je ljepše ono što je napravio prije njega
PODNASLOV: Nogometaši Intera u ovim trenucima igraju u Bologni zaostalu utakmicu 20. kola Serie A.
STRANA: https://poskok.info/fantastican-gol-ivana-perisica-a-jos-je-ljepse-ono-sto-je-napravio-prije-njega/
AUTOR(I): poskok.info

Nogometaši Intera u ovim trenucima igraju u Bologni zaostalu utakmicu 20. kola Serie A. Već u trećoj minutiNerazzurrisu poveli, a strijelac je bio hrvatski reprezentativacIvan Perišić, piše Gol.hr. Težište Interovog napada bilo je na desnoj strani gdje je došao i Perišić koji je primio loptu koju mu je uputioNicolo Barella, provukao ju kroz noge jednom braniču domaćeg sastava i potom neobranjivo pogodio. Premda je lopta išla u kut koji je bliži vrataru BologneLukaszu Skorupskom, on je bio nemoćan, ništa nije mogao prilikom ovog Perišićevog projektila. Vodstvo Intera potrajalo je do 28. minute kada jeMarko Arnautovićizjednačio rezultat. Na poluvrijeme se otišlo s 1:1./HMS/


<***>
NOVINA: poskok.info
DATUM: 13.01.2021
RUBRIKA: Novice
NADNASLOV: N/A
NASLOV: U Beču razvijen model za predviđanje tijeka bolesti COVID-19
PODNASLOV: N/A
STRANA: https://poskok.info/u-becu-razvijen-model-za-predvidanje-tijeka-bolesti-covid-19/
AUTOR(I): Desk

U suradnji s nekoliko drugih sveučilišta i bolnica znanstvenici s Medicinskog sveučilišta u Beču razvili su matematički model koji s velikom točnošću predviđa koji hospitalizirani pacijenti zaraženi koronavirusom neće razviti teže oblike bolesti COVID-19. Pandemija koronavirusa izazvala je globalnu zdravstvenu krizu, a pružanje optimalne skrbi pacijentima uz istovremeno sprječavanje kolapsa zdravstvenog sustava glavni je cilj u zemljama diljem svijeta. Posebnost je bolesti uzrokovane koronavirusom ta što do pogoršanja stanja zaražene osobe obično dođe tek nakon sedam do deset dana od početka bolesti, stoga se oboljeli otpuštaju iz bolnice tek nakon dužeg razdoblja, čak i ako imaju relativno blage simptome. “Iako svakim danom stječemo sve više spoznaja o ovome virusu, do sada nije postojala pouzdana metoda za pomoć u donošenju odluke o ranijem otpuštanju iz bolnice”, naglašavaAlice Assinger, znanstvenica s Medicinskog sveučilišta u Beču. Upravo je pod njezinim vodstvom tim znanstvenika s tog bečkog sveučilišta sada razvio model koji s velikom točnošću predviđa koji hospitalizirani pacijenti zaraženi koronavirusom neće razviti teže oblike bolestiCOVID-19. Oni bi onda mogli biti otpušteni iz bolnice ranije nego do sada, čime bi se mogao rasteretiti zdravstveni sustav sve dok se ne postigne dovoljna procijepljenost populacije. Ovaj model zasnovan je na parametrima iz rutinske bolničke prakse te nisu potrebne nikakve dodatne tehnički složene laboratorijske analize. Bolnički liječnici mogu unijeti vrijednosti tih parametara u poseban online alat. Matematički model na kojemu se alat temelji razvio jeStefan Heber, znanstvenik s Medicinskog sveučilišta u Beču, a uključuje razinu trombocita u krvi, koncentraciju upalnog markera, takozvanog C-reaktivnog proteina (CRP) te kreatinina koji se koristi kao pokazatelj bubrežne funkcije. Zahvaljujući vrijednostima tih parametara u prva četiri dana hospitalizacije kao i dodatnim informacijama kao što su dob oboljele osobe i izmjerena tjelesna temperatura prilikom prijema u bolnicu s velikom se točnošću može predvidjeti povoljan tijek bolesti. Pritom nije važno koliko su dugo trajali simptomi prije prijema. Za razvoj ovog alata korišteni su podaci441pacijenta iz tri različite austrijske bolnice, a model je zatim potvrđen na temelju podataka553pacijenta iz tri dodatne bolnice. U ovaj su projekt osim Medicinskog sveučilišta u Beču uključena bečka klinika Favoriten, Medicinsko sveučilište u Innsbrucku, Sveučilište Johannesa Keplera u Linzu te medicinsko sveučilište Karolinska Institutet u Stockholmu, a proveden je uz financijsku potporu austrijskog Ministarstva obrazovanja, znanosti i istraživanja, Medicinsko-znanstvenog fonda gradonačelnika Grada Beča te Austrijskog fonda za znanost.


<***>
NOVINA: poskok.info
DATUM: 23.11.2023
RUBRIKA: Tehnologija
NADNASLOV: N/A
NASLOV: Vijeće Europe: Zemlje Balkana moraju se suočiti s prošlosti ili riskiraju nove ratove
PODNASLOV: N/A
STRANA: https://poskok.info/vijece-europe-zemlje-balkana-moraju-se-suociti-s-proslosti-ili-riskiraju-nove-ratove/
AUTOR(I): poskok.info

Neuspjeh zemalja bivše Jugoslavije da se pozabave svojom nasilnom prošlošću imao je razorne posljedice za ljudska prava i mogao bi u konačnici dovesti do obnove sukoba u regiji, navodi se u novom izvješću Vijeća Europe koje je danas predstavila povjerenica Vijeća za ljudska prava Dunja Mijatović. U izvješću se navodi da regija već dugi niz godina nazaduje u traženju pravde i odgovornosti za brutalne ratove 90-ih godina u Hrvatskoj, Bosni i Hercegovini i na Kosovu, u kojima je ubijeno više od 130.000 ljudi, piše The Guardian. Posljedice pravnih pomaka i postupaka nakon tih ratova, poput uspostave suda za ratne zločine u Haagu, te uhićenja i osude mnogih političkih i vojnih čelnika odgovornih za masovna ubojstva, počinju blijedjeti i nekažnjivost se vraća, navodi se u izvješću. “Vrijeme istječe, a žrtve čekaju jako dugo” Postojala je nada da će nacionalni sudovi nastaviti goniti mnoge tisuće drugih počinitelja, ali njihov se zamah dramatično usporio. Etnonacionalisti su politički dominantni diljem regije, promičući govor mržnje i poricanje genocida i drugih zločina protiv čovječnosti. “Nakon suđenja u Haagu, većina ljudi koji su odslužili kaznu i koji su obilježeni kao ratni zločinci vraćaju se u svoje sredine kao heroji, što smatram poraznim”, rekla je Mijatović. Njezino izvješće pod naslovom “Suočavanje s prošlošću za bolju budućnost”, zaključuje: “Vrijeme istječe, a žrtve čekaju jako dugo. Što je još gore, priče koje izazivaju podjele i mržnje koje su izazvale ratove 90-ih godina vratile su se i ponovno jačaju”. “Ovo ne ugrožava samo pomirenje, nego čak i mir. Neuspjeh u potpunom suočavanju s nasilnom prošlošću u regiji ima razorne posljedice za poštivanje ljudskih prava i vladavinu prava”, piše nadalje Mijatović. Većinski srpska područja sjevernog Kosova nedavno su se pokazala novim žarištem. Dana 24. rujna došlo je do pucnjave u blizini pravoslavnog manastira u selu Banjska između teško naoružane paravojne skupine Srba i kosovske policije. Trojica srpskih napadača i policajac iz redova albanske većine ubijeni su u sukobu za koji je vlada u Prištini okrivila srbijansko vodstvo u Beogradu. Upozorenje Zelenskog U Bosni i Hercegovini, polovicu zemlje kojom upravljaju Srbi, Republiku Srpsku, koja je uglavnom kreirana etničkim čišćenjem u ratu od 1992. do 1995. godine, vodi militantni separatist Milorad Dodik, koji genocid u Srebrenici 1995. opisuje kao “izmišljeni mit”. I Dodik i srbijanski predsjednik Aleksandar Vučić imaju bliske veze s Moskvom. U svom je izvješću Mijatović, koja će napustiti svoju dužnost u ožujku, napisala sljedeće: “Ruska potpora srpskim desničarskim aktivistima i organizacijama je višestruka i proteže se od podrške online aktivnostima do vojne obuke”. Prošlog je tjedna ukrajinski predsjednik Volodimir Zelenski upozorio da Vladimir Putin planira ponovno potaknuti sukob u bivšoj Jugoslaviji. “Obratite pažnju na Balkan. Vjerujte mi, dobivamo informacije. Rusija ima dalekosežan plan: Bliski istok, a druga distrakcija bit će Balkan. Ako zemlje svijeta sada ništa ne učine, opet će doći do eksplozije”, rekao je Zelenski. Znate li nešto više o temi ili želite prijaviti grešku u tekstu? Znate li nešto više o temi ili želite prijaviti grešku u tekstu?


<***>
NOVINA: poskok.info
DATUM: 28.10.2017
RUBRIKA: Novice
NADNASLOV: N/A
NASLOV: 7 GODINA DUGA KATALONSKA KRIZA: Prije povijesne odluke o neovisnosti, Katalonija je učinila 12 ključnih koraka
PODNASLOV: N/A
STRANA: https://poskok.info/7-godina-duga-katalonska-kriza-prije-povijesne-odluke-o-neovisnosti-katalonija-je-ucinila-12-kljucnih-koraka/
AUTOR(I): Desk

28. lipnja 2010.– Ustavni sud ukida nekoliko članaka statuta kojima je bila proširena katalonska samouprava. 11. rujna 2012.– U Barceloni milijun ljudi sudjelovalo je u prvoj manifestaciji za neovisnost Katalonije i to na nacionalni dan te pokrajine što je postalo praksa. 9. studenoga 2014.–  Održan je prvi neslužbeni referendum o neovisnosti pošto ga je Ustavni sud zabranio. Od 5,4 milijuna birača odazvalo se više od 2 milijuna od kojih se 80 posto izjasnilo za odcjepljenje. 27. rujna 2015.– Junts Pel Si (Zajedno za da), koalicija političkih stranaka zagovornica neovisnosti pobijedila je na pokrajinskim izborima i formirala vladu uz potporu protukapitalističke, sececionističke stranke CUP. 20. rujna 2017.– U pokušaju da spriječi održavanje referenduma španjolska policija zaplijenila je gotovo 10 milijuna glasačkih listića i uhitila 14 političara i dužnosnika zagovornika neovisnosti. Zaredali su ulični prosvjedi. 1. listopada 2017.– Referendum se održava unatoč upadima španjolske interventne policije na birališta. Pet je osoba hospitalizirano, a više od 800 zadobilo je lakše ozljede u sukobima s policajcima. Rezultati referenduma pokazali su da je 90 posto glasalo za neovisnost, a odziv je bio 43 posto, objavile su katalonske vlasti. 3. i 8. listopada 2017.– Opći štrajk u korist neovisnosti paralizirao je Kataloniju i privukao 700.000 ljudi u Barceloni. Pet dana poslije u Barceloni je 350.000 ljudi marširalo za mir i protiv odcjepljenja. 16. listopada 2017.– Puigdemont je izbjegao prvi ultimatum španjolske vlade da odustane od odcjepljenja. Nekoliko sati poslije dvojica vodećih dužnosnika organizatora referenduma o neovisnosti uhićena su i u pritvoru čekaju suđenje pod optužbom za planiranje pobune. 19. listopada 2017.– Pošto se Puigdement oglušio na drugi ultimatum, španjolska vlada najavila je aktiviranje članka 155 Ustava kojim se ukida autonomija Katalonije. 27. listopada 2017.– Katalonski parlament izglasao je neovisnost, a potom je španjolski parlament odobrio uvođenje izvanrednih mjera u Kataloniji.


<***>
NOVINA: poskok.info
DATUM: 09.11.2021
RUBRIKA: Novice
NADNASLOV: N/A
NASLOV: Služena misa na Austrijskom groblju u Mostaru: Naša dužnost je da ih se sjećamo
PODNASLOV: N/A
STRANA: https://poskok.info/sluzena-misa-na-austrijskom-groblju-u-mostaru-nasa-duznost-je-da-ih-se-sjecamo/
AUTOR(I): poskok.info

Groblje je to izgrađeno za vrijeme Austro-Ugarske monarhije i njezine vlasti u našim krajevima, a rijetki su Mostarci koji znaju da je u njihovoj blizini… ”Na ovom groblju nisu pokopani samo vojnici, tu su bili i liječnici, djeca, osobe svih zanimanja. Nije važno tko su i iako ih osobno nismo poznavali, naša dužnost kao kršćana jeste da održavamo ovo groblje i da ih se sjećamo”, poručeno je to na misnom slavlju koje je održano u spomen svih pokopanih na Vojnom groblju na mostarskom Bišću polju. Groblje je to izgrađeno za vrijeme Austro-Ugarske monarhije i njezine vlasti u našim krajevima, a rijetki su Mostarci koji znaju da je u njihovoj blizini, te je još manje onih koji su to mjesto posjetili i uvjerili se da je jedva preživjeli svjedok jednoga vremena koje je bitno obilježilo našu kulturu. Na današnjem slavlju uz župljane pokopanima na ovom groblju su počast odali i Austrijski vojnici, predstavnici Oružanih snaga BiH kao i predstavnici gradskih vlasti. Podsjećamo, župljani na čijem se pastoralnom prostoru nalazi ovo groblje, su pokretali akciju da se ovo groblje, koliko je moguće, očisti od raznih gomila otpada i zarasloga šiblja koje prekriva stotinjak grobova vojnika, gradskih činovnika i civila koji su ovdje ukopani prije stotinjak godina, a neki od njih i za vrijeme Drugoga svjetskog rata.Dobro vidljivi natpisi na pojedinim oštećenim i isprevrtanim spomenicima ispisani na njemačkom, latinskom, hrvatskom ili srpskom jeziku jasno svjedoče s kolikom su ljubavlju prema tim pokojnicima njihova djeca i građani Mostara čuvali sjećanje na njihov život i djelo. Zaštićeno Ženevskom konvencijom Na južnoj strani su dva reda grobova. To su grobovi vojnika Austrougarske monarhije, poginulih u Prvom svjetskom ratu. Pored austrijskih vojnika i civila na groblju je i nekoliko grobova domaćih civila. Na sjeveroistočnom dijelu groblja je nekoliko partizanskih grobova iz Drugog svjetskog rata. Naredbom Zemaljske vlade Kraljevine SHS iz 1918. godine groblje je bilo prošireno i naziv je promijenjen u “Novo vojničko groblje”. Groblje je znatno uništeno tijekom savezničkog bombardiranja Mostara, a kasnije i zbog nemara okolnog stanovništva. Na nekoliko grobova su, očito ne tako davno, postavljeni nadgrobni spomenici od crnih mramornih ploča, no i ti spomenici su već oštećeni. Zaštićeno je Ženevskom konvencijom, a nadamo se i da će gradske vlasti povesti više računa i brige o ovom spomeniku jednog vremena.


<***>
NOVINA: poskok.info
DATUM: 25.07.2012
RUBRIKA: Hrvatska
NADNASLOV: N/A
NASLOV: Lovrinović: Kad god se ostvari neki pomak u osiguranju prava Hrvatima, drug Komšić to zaustavi
PODNASLOV: On je ocijenio da se Komšić ne smije ponašati protivustavno, taman se i ne slagao s predloženim rješenjima provođenja odluke „Sejdić – Finci“.
STRANA: https://poskok.info/lovrinovic-kad-god-se-ostvari-neki-pomak-u-osiguranju-prava-hrvatima-drug-komsic-to-zaustavi/
AUTOR(I): Desk

Zamjenik predsjednika HDZ-a BiH Nikola Lovrinović smatra da bi ostavka Željka Komšića na dužnost člana Predsjedništva BiH predstavljala šansu da BiH krene naprijed i da takvi kao on više ne odlučuju o BiH.“Ako njegov izlazak iz SDP-a nije rezultat nekog dogovora, onda je ovo vrhunac licemjerstva druga Komšića i njegovog nelegitimnog ponašnja. Kad god se napravi neki pomak u ostvarivanju legitimnih prava Hrvata u BiH, koje on začudo predstavlja, on to zaustavi. Taman kad smo mislili da je i SDP shvatio bit BiH, događa se Komšićeva ostavka”, rekao je Lovrinović za sarajevsko „Oslobođenje“. On je ocijenio da se Komšić ne smije ponašati protivustavno, taman se i ne slagao s predloženim rješenjima provođenja odluke „Sejdić – Finci“. Glasnogovornik HDZ-a 1990. Veso Vegar rekao je da bi bilo pošteno da Komšić napusti funkciju člana Predsjedništva BiH, jer je na tu poziciju došao glasovima Bošnjaka. „Za više od šest godina koliko je član Predsjedništva BiH, Komšić nije dao niti jednu izjavu u kojoj je barem spomenuo da je hrvatski narod u BiH neravnopravan“, istakao je Vegar, dodavši da Komšić govori o “zaštiti prava Bosanaca i Hercegovaca, kao da Hrvati nisu Bosanci i Hercegovci”. On je ocijenio da će Komšićeva ostavka  u SDP imati negativan utjecaj na političku scenu u BiH i da se sada dodatno usložnjavaproces rekonstrukcije Vijeća ministara BiH, a nešto manje i Vlade FBiH.


<***>
NOVINA: poskok.info
DATUM: 21.09.2024
RUBRIKA: Novice
NADNASLOV: N/A
NASLOV: Bitka za Vukovar: 33 godine nakon najkrvavije borbe Domovinskog rata
PODNASLOV: N/A
STRANA: https://poskok.info/bitka-za-vukovar-33-godine-nakon-najkrvavije-borbe-domovinskog-rata/
AUTOR(I): poskok.info

Vukovar je više od simbola. Vukovar je svaka suza, svaki kamen, svaka rana i svaka priča koja se ispisala krvlju i otporom. Trideset tri godine nakon najžešće bitke Domovinskog rata, grad koji je pao, ali se nikada nije predao, ostaje vječna opomena i ponos. Na svečanosti povodom obljetnice, posljednji zapovjednik obrane Vukovara, Branko Borković, podsjetio nas je na početke. Na 5. kolovoz 1990., kada su se okupljali prvi hrvatski policajci. “Tada je krenula borba za našu slobodu, a protiv nacističkog režima Slobodana Miloševića,” kazao je Borković, podsjećajući na zlokobne aveti prošlosti koje i danas, kroz veličanje zločinaca, pokušavaju narušiti mir. No, Vukovar je više od borbe. To je priča o neodustajanju, o snazi naroda i ljubavi prema domovini. “Naši branitelji nisu ginuli samo za grad,” rekao je ministar branitelja Tomo Medved, “borili su se za demokratsku, slobodnu Hrvatsku u kojoj će svaki Hrvat dostojanstveno živjeti.” Vukovar nije samo simbol otpora, već i simbol pobjede i nade. Danas, nakon 33 godine, Vukovar i dalje nosi rane, ali one nisu prepreka njegovom napretku. Grad se razvija, obnavlja, ali nikad ne zaboravlja. Infrastruktura se gradi, projekti cvjetaju, ali svaki kamen podsjeća na cijenu plaćene slobode. Dok god Vukovar stoji, sjećanje na žrtvu branitelja nikada neće izblijedjeti. No, ono što i dalje boli je sudbina 1792 nestalih osoba. Svaka neriješena sudbina ostaje otvorena rana koja neće zacijeliti dok ne bude otkrivena istina o svakom nestalom branitelju i civilu. Vukovar je bio pod opsadom 87 dana. Grad koji su agresori planirali osvojiti za tjedan dana, izdržao je gotovo tri mjeseca. Borba za Vukovar nije bila samo borba za grad – to je bila borba za dušu Hrvatske.


<***>
NOVINA: poskok.info
DATUM: 23.11.2024
RUBRIKA: Politika
NADNASLOV: N/A
NASLOV: KAOS NA FILIPINIMA: Potpredsjednica Duterte otvoreno prijeti ubojstvima predsjednika Marcosa i njegove obitelji
PODNASLOV: N/A
STRANA: https://poskok.info/kaos-na-filipinima-potpredsjednica-duterte-otvoreno-prijeti-ubojstvima-predsjednika-marcosa-i-njegove-obitelji/
AUTOR(I): poskok.info

Filipinska potpredsjednica Sara Duterte izazvala je nevjerojatan politički skandal objavom da je dogovorila likvidaciju predsjednika Ferdinanda Marcosa Jr., njegove supruge Lize Aranete i predsjednika parlamenta Martina Romualdeza, ako ona bude ubijena. Ova šokantna izjava, izrečena na ranojutarnjoj tiskovnoj konferenciji, otkriva duboke raskole unutar najmoćnijih političkih obitelji na Filipinima. “Ako mene ubiju, oni su sljedeći”U svojoj izjavi, Duterte je priznala da je angažirala ubojicu s jasnim uputama:“Rekla sam: ‘Ako me ubiju, idi i ubij BBM-a (Marcosa), njegovu suprugu i predsjednika parlamenta.’ Nema šale,”rekla je, dodajući kako je ta osoba pristala na plan. Ovo je najnoviji u nizu šokantnih ispada potpredsjednice, koja je već poznata po žestokoj retorici. Reakcija predsjedničkog uredaPredsjednički ured brzo je reagirao, proslijedivši prijetnju zapovjedništvu predsjedničkog osiguranja na hitno djelovanje.“Svaka prijetnja predsjednikovu životu shvaća se ozbiljno, posebno kad je iznesena javno i bez dvosmislenosti,”stoji u priopćenju. Politički raskol dostiže vrhunacOve izjave označavaju vrhunac sukoba između Duterte i Marcosa, koji je počeo urušavanjem njihovog saveza u lipnju. Duterte, kći bivšeg predsjednika Rodriga Dutertea, optužila je Marcosa za nesposobnost i laži.“Ova država ide dovraga jer nas vodi osoba koja ne zna biti predsjednik,”izjavila je Duterte, kritizirajući smanjenje proračuna njezina ureda za gotovo dvije trećine. Dugogodišnji sukobiPolitički razdor između dvije moćne obitelji uključuje sukobe oko vanjske politike i nasljeđa Duterteinog oca, posebice njegova smrtonosnog rata protiv droge. Ovi sukobi, zajedno s Duterteinim optužbama da je Marcosa zamišljala bez glave, potvrđuju duboko ukorijenjene podjele u vrhu filipinske politike. Filipini se pripremaju za izbore u sredini mandata u svibnju 2024., koji će biti ključni test Marcosove popularnosti i političkog utjecaja. No, posljednje izjave potpredsjednice Duterte dodatno kompliciraju ionako nestabilnu političku scenu.


<***>
NOVINA: poskok.info
DATUM: 26.11.2020
RUBRIKA: Novice
NADNASLOV: N/A
NASLOV: Dumpor i Demirović, uhićeni u akciji Inpact u Mostaru, prebačeni u KPZ Sarajevo
PODNASLOV: N/A
STRANA: https://poskok.info/dumpor-i-demirovic-uhiceni-u-akciji-inpact-u-mostaru-prebaceni-u-kpz-sarajevo/
AUTOR(I): Desk

Rijad Dumpor i Dženan Demirović, koji su prije nekoliko dana uhićeni u sklopu velike policijske akcije Inpact koja se odvijala u Mostaru, prebačeni su sinoć u Kazneno-popravni zavod Sarajevo. Rijad Dumpor i Dženan Demirović, koji su prije nekoliko dana uhićeni u sklopu velike policijske akcije Inpact koja se odvijala u Mostaru, prebačeni su sinoć u Kazneno-popravni zavod Sarajevo. Tu informaciju je za Klix.ba potvrdio direktor KPZ Sarajevo Faruk Zubčević, navodeći da je to odluka Županijskog suda u Mostaru. “Radi se o pritvorskom predmetu i podaci koje ja posjedujem, na osnovi kojih su oni došli u zatvor u Sarajevu, jesu da im je određen pritvor u trajanju od mjesec dana”, kazao je Zubčević. Inače, kako je pojasnio, o prebacivanju osumnjičenika u bilo koji zatvor na području Federacije BiH odlučuju sudovi, koji u komunikaciji s Ministarstvom pravde osiguravaju da se aktivnosti što brže i kvalitetnije provode te da se stvore uvjeti za što efikasniju istragu, ali i da se tijekom pandemije, zbog epidemioloških mjera, osigura ograničen broj osoba u prostorijama. Još nekoliko uhićenih u ovoj akciji je prebačeno u zatvor u Zenicu. I Sado Đugum, jedan od uhićenih u akciji Inpact, također je trebao biti prebačen u KPZ Zenica. Također, kako neslužbeno doznajeKlix.baiz dokumenta koji je upućen u Sarajevo i Zenicu, uočljivo je da je zbog sukoba klanova i veza njihovih pripadnika rizično da svi uhićeni budu pritvoreni u Mostaru. Dumpor i Demirović, prema saznanjima, terete se za počinjenje niza kaznenih djela. Osim njih dvojice uhićeno je još osoba, a svi oni su se prije prebacivanja nalazili u prostorijama FUP-a u Mostaru. Osim Dumpora, Đuguma i Demirovića, u ovoj akciji su uhićeni i Miran Voljevica, Edhem Memić i Vedran Drljević. Sumnjiče se za kaznena djela organiziranog kriminala, iznude, prijevare, trgovine narkotičkim sredstvima i otmice. Akcija je rađena po nalogu Tužiteljstva HNŽ, a glasnogovornica FUP-a Marina Zović ranije je za kazala da su osumnjičene osobe višestruki povratnici u vršenju kaznenih djela.


<***>
NOVINA: poskok.info
DATUM: 22.04.2020
RUBRIKA: Novice
NADNASLOV: N/A
NASLOV: Bosna i Hercegovina će od EU dobiti 250 milijuna eura pomoći
PODNASLOV: N/A
STRANA: https://poskok.info/bosna-i-hercegovina-ce-od-eu-dobiti-250-milijuna-eura-pomoci/
AUTOR(I): Desk

Europski povjerenik za politiku susjedstva i proširenje Oliver Varhelyi najavio je paket makro-financijske pomoći koji će pomoći zemljama partnerima da pokriju svoje neposredne, hitne financijske potrebe. Europski povjerenik za politiku susjedstva i proširenje Oliver Varhelyi najavio je paket makro-financijske pomoći koji će pomoći zemljama partnerima da pokriju svoje neposredne, hitne financijske potrebe. Prema podacima koje je predstavio na svom Twitter nalogu, Bosni i Hercegovini planirano je 250 milijuna eura, što bi predstavljalo značajnu pomoć. Ova pomoć, navodi Varhelyu, ojačat će napore za zaštitu ljudi i ublažavanje negativnih socio-ekonomskih posljedica. “EU pomaže partnerima u južnom susjedstvu kako bi riješili najnužnije potrebe, pružanjem pomoći zdravstvenim sustavima i ublažavanjem društveno-ekonomskih posljedica krize”, napisao je Varhelyi. Pomoć će dobiti ukupno deset zemalja, od toga je za Albaniju planirano 180 milijuna, za Sjevernu Makedoniju 160 milijuna, Kosovo 100, te za Crnu Goru 60 milijuna eura. Osim toga, 1,2 milijarde namijenjeno je Ukrajini, 100 milijuna eura Moldaviji, 150 milijuna Gruziji, 200 Jordanu i 600 milijuna eura Tunisu.


<***>
NOVINA: poskok.info
DATUM: 29.03.2019
RUBRIKA: Novice
NADNASLOV: N/A
NASLOV: VELIKA JE HRVATSKA! Za Milu je prikupljeno gotovo 8 milijuna kn. Otac: Ovo je nevjerojatno
PODNASLOV: ZA LIJEČENJE malene djevojčice Mile Rončević koja je ujedinila čitavu Hrvatsku velikom se brzinom prikuplja novac.
STRANA: https://poskok.info/velika-je-hrvatska-za-milu-je-prikupljeno-gotovo-8-milijuna-kn-otac-za-index-ne-mogu-vjerovati/
AUTOR(I): poskok.info

ZA LIJEČENJE malene djevojčice Mile Rončević koja je ujedinila čitavu Hrvatsku velikom se brzinom prikuplja novac. Mila boluje od leukemije, a najveće šanse za preživljavanje ima u bolnici u Philadelphiji. Njeno liječenje, prema najnovijim informacijama, vjerojatno bi koštalo 2,2 milijuna dolara, odnosno oko 14,55 milijuna kuna. Točna Milina dijagnoza je akutna mijeloična megakariocitna leukemija AML M7. O. Prema zadnjim informacijama, doznajemo kako je za Milu prikupljeno gotovo 8 milijuna kuna. Maloj Mili možete pomoći uplatom na žiro račun humanitarne akcije u Privrednoj banci Zagreb HR2423400091511004008, SWIFT kod za uplate iz inozemstva PBZGHR2X ili na račun u Banki Kovanica Varaždin HR3641330063110002644 na ime Marin Rončević, (adresa: Hreljin 33B, 51226 Hreljin), opis plaćanja obavezno – “darovanje za zdravstvene potrebe – liječenje Mile Rončević” te model plaćanja 99. Za lijene,@tkrpan7je generirao uplatnicu za Milu s kodom koji možete lako skenirati.pic.twitter.com/cVO3wZArMA — Mia Biberović (@cyberkoza)March 29, 2019 Otac: Ovo je nevjerojatno “Ovo je nevjerojatno”, rekao nam je otac kada smo ga danas nazvali. Bio je u bolnici, pored kreveta male Mile. Spavala je. “Jednostavno nemam komentara. Osupnut sam. Ne vjerujem da se ovo događa. To znači da ćemo možda izbjeći terapiju ovdje i da postoje šanse da odemo direktno tamo. Najiskrenije sam zahvalan svima”, rekao je za Index Milin otac. Kako je objasnio terapiju koja je trebala započeti danas su u dogovoru s liječnicima prebacili za sutra kako bi vidjeli hoće li iz američke bolnice danas poslati račun te plan liječenje, kao i hoće li se prikupiti dovoljno novca. U akciju se uključila i Zaklada Nora Šitum, a Marin Rončević jučer je za Index rekao da će upravo na račun te zaklade biti uplaćen novac koji je dosad prikupljen na njegov račun u slučaju da ne bude prikupljen iznos koji traže u američkoj bolnici. Uključila se i Zaklada Nora Šitum Danas je poziv za pomoć Mili uputila i majka Nore Šitum, djevojčice koja se također hrabro borila protiv zloćudne bolesti. “DRAGI prijatelji, dragi ljudi dobre volje… sigurno ste već čuli za malenu Milu Rončević. S njenim smo roditeljima u komunikaciji posljednja dva dana i zamolili su nas da organiziramo humanitarnu akciju za Milu. Uz pomoć Ministarstva za demografiju, obitelj, mlade i socijalnu politiku i Gradskog ureda akcija je službeno prijavljena i dobila je svoju oznaku i broj u najkraćem mogućem roku. Za Milu je otvoren poseban izdvojeni račun kojeg možete vidjeti na slici. Znamo da živimo u državi s tisuću problema, nelogičnosti i poteškoća, ali zato imamo nešto što nitko drugi nema, a to je jedinstvo i empatija da pomognemo osobama u nevolji! Pogotovo kad je u pitanju život djeteta. Prije 6 godina svi ste se ujedinili za našu Noru i svi zajedno smo napravili čudo! Danas čudo treba naša Mila! Cifra koja je potrebna za nastavak njenog liječenja u Americi je 2,2 milijuna dolara. Ali nema te cifre koju lavina dobrote ne može dostići. Budimo svi zajedno Milino čudo! Pomaknimo granice još jednom! Mila nas treba. Idemo!!! Hvala vam svima”, poručila je.


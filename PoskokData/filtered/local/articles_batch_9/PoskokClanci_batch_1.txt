<***>
NOVINA: poskok.info
DATUM: 30.01.2022
RUBRIKA: Novice
NADNASLOV: N/A
NASLOV: AUTARAKIJA, KRAJ BOSNE I SDA: Ni Hasanbegovića prije osam godina nisu poslušali. Zašto bi slušali nas?
PODNASLOV: „Dolje političari, nacionalisti i fašisti.
STRANA: https://poskok.info/autarakija-kraj-bosne-i-sda-ni-hasanbegovica-prije-osam-godina-nisu-poslusali-zasto-bi-slusali-nas/
AUTOR(I): poskok.info

„Dolje političari, nacionalisti i fašisti!” „Vlast narodu, a ne ratnim huškačima iz nacionalnih stranaka!” „Hoćemo hljeba i rada, nećemo nacionalne podjele, hoćemo zajednički život!” „U svim mjestima i gdje god to možemo, oborimo opštinske vlade i druge raznorazne institucije i umjesto njih izaberimo privremene, svenarodne organe vlasti!” Sarajevo u veljači 2014. godine? Čitam novi broj Oslobođenja? Tako se čini, ali zapravo je riječ o Sarajevu s početka travnja 1992., u osvit rata i tragedije, čitam požutjelo Oslobođenje iz tog vremena. Što se događa u Sarajevu i Tuzli? Pitaju me žena, majka, tetka, konobar u kafiću, imam u džamiji, spremačice i kolege na Institutu. „Dobro osmišljen i do potankosti isplanirani velikobošnjački neoosmanski scenarij konačnog obračuna s Hrvatima, potaknut arapskim novcem i združenim bošnjačkim partizansko-vehabijskim snagama”, parafraziram tezu uvažene analitičarke Višnje Starešine. „Ne, počela je narodna revolucija, gladne mase kidaju okove fašističko-kapitalističke sprege i prekidaju s nacionalizmom i korumpiranim nacionalističkim političarima”. Uglas tumače zagrebački salonski antifašisti, ljevičari, (post)marksistički teoretičari i (ne)vladini aktivisti i besposličari na kazanu hrvatske „fašističke” države i EU-fondova, zagovornici „klasne borbe”. Na njih se iz Beograda nadovezuje poruka braći u Bosni i Hercegovini: „Pokažimo našim drugaricama i drugovima da nisu sami u borbi protiv kriminala, korupcije, svetskog imperijalizma i domaćeg nacionalizma. Gotovo je sa podelama na Srbe, Hrvate, Bošnjake, Bosance i Hercegovce, itd. – svi smo mi eksploatisani radni ljudi! Naš neprijatelj je isti – vladajuća tajkunska elita i njihove sluge u politici! Samo zajedno i slobodni od nacionalizma i fundamentalizma možemo izboriti stvarni napredak. SVI ZAJEDNO PROTIV ZAJEDNIČKOG NEPRIJATELJA! SVI ZAJEDNO ZA BOLJE SUTRA SVIH NAS!”. Orilo se u srijedu 12. veljače 2014. u Beogradu u Krunskoj ulici br. 9, ispred veleposlanstva Bosne i Hercegovine, na skupu potpore „radnom narodu Bosne i Hercegovine”. Organizatori predstavljaju avangardu srpske radničke klase iz moćnih i utjecajnih skupina muževnih naziva: Nova Komunistička Partija Jugoslavije (NKPJ), Savez Komunističke Omladine Jugoslavije (SKOJ), Jugoslavenski Centar Tito (YUCT), Savez komunista Jugoslavije u Srbiji (SKJ), Marksistička omladina CRVENI (MOC), Pokret obnovimo Jugoslaviju (POJ). Zanemarimo barem na trenutak politološko-sociološki šuplji metajezik i učena objašnjenja i doći ćemo do banalne spoznaje. Stvar je jednostavna i neugodna za prihvatiti, tek poneki je jasno vide, ali im je to teško priznati i reći, jer zli nacionalisti ovih dana više nisu kurentna roba i nemaju pravo glasa u dirigiranom javnom mnijenju koje traži bezuvjetnu potporu obespravljenom narodu na ulicama. Tamo gdje se privremeno stalo zbog snajperskih hitaca u travnju 1992. nastavilo se, gotovo na istom mjestu, u veljači 2014. godine. Retorika, ikonografija, simbolika, jeftina protupolitička i protustranačka socijalna demagogija, (ne)vidljivi organizatori, jugoslavenski, titoistički i komunistički sentimenti prema vremenu kada je sve bilo jasno i kada je svatko znao gdje mu je mjesto. Radniku u tvornici, seljaku na njivi, glumcu i redatelju u kazalištu i na filmu. Jedna Partija, danas ih ionako ima previše, mislila je za sve. JNA, UDBA i SUBNOR čuvali su svima miran san, a neprijatelji i zločinci zasluženo čamili u Zenici, na Golom otoku, Foči i Staroj Gradišci. „Bilo je to dobro vrijeme, sve na kredit, sve za raju jarane. U auto naspi čorbe pa u Trst po farmerke”. Pjeva jedan mudri sarajevski muhadžerski stihoklepac, inače moj kolega, zagrebački diplomirani povjesničar. Ima li ipak razlika nakon dvadeset godina? Naravno, ima ih mnoštvo, više ili manje važnih. Primjerice, profesor Zdravko Grebo je posustao, čini se da jetra i prostata više nisu kao 1992. godine. Više nema Rade Šerbedžije, u Hollywoodu i na Brijunima broji filmske dolare i kune, Bosna ga više ne zanima. Umjesto „svenarodne skupštine” i „komiteta” pojavili su se „Plenumi građanki i građana”. NaplataStvari su došle na naplatu. Dva desetljeća poratnog neshvaćanja što se uistinu i zašto dogodilo nakon sloma komunizma, sijanje “građanskih” iluzija o restauraciji stanja i “normalne” države kakva nikada nije postojala, podgrijavanje pokvarenog bureka na sarajevskoj „Vječnoj vatri”, očekivanje četvrtog zasjedanja Zavnobiha i uskrsnuća Josipa Broza koji će poraziti “fašiste”, otupjela je zametku autentične bošnjačke politike (SDA) instinkt za stvarnost i razumno državničko djelovanje.Partija Zlatka Lagumdžije više ne stoji iza pokušaja građanskog puča, kao u zaboravljeno proljeće 1992., već se spletom okolnosti našla u taboru „nacionalista” i „eksploatatora” koje treba pomesti s vlasti. Jutel se zove Al Jazera Balkans, Goran Milić je Goran Milić, Mirjana Hrga više nije u Motrištima HRT-a, legendarni čuvar granice na Drini Murat Šabanović ostao je Murat Šabanović, i onda i danas pametniji i lucidniji od sarajevske profesorske i novinarske elite, a na hotelu Holiday, osim onog Inn i hotelske licence, više nema ni srpskog snajpera, starog penicilina za bošnjačko otrežnjenje. Pred našim očima odvija se bošnjački pokušaj samoubojstva Bosne i Hercegovine koji gotovo nitko iz narcisoidne sarajevske kotline ne želi vidjeti. Pustimo po strani formalne i neporecive uzroke i povode buntu, kleptokraciju i nesposobnost bošnjačkih političara. Ovo nije nikakvo “godišnje doba”, “klasna borba” ili “ustanak obespravljenih”, već kolaps i slom bošnjačke politike, društva i (pseudo) elite koja dijeli sudbinu zapaljene građe u Arhivu Bosne i Hercegovine. Na ulicama i u novinstvu valja se operetni „državni udar”, a zapravo samo igrokaz za neupućene, organizirano stvaranje psihoze koja na novim izborima treba polučiti (ne)željene rezultate i ustoličenje dvojice novih bošnjačkih vođa. Jednog za „crvene” multikulturne Bosance, a drugog za „zelene” Bošnjake. Stvari su došle na naplatu. Dva desetljeća poratnog neshvaćanja što se uistinu i zašto dogodilo nakon sloma komunizma, sijanje “građanskih” iluzija o restauraciji stanja i “normalne” države kakva nikada nije postojala, podgrijavanje pokvarenog bureka na sarajevskoj „Vječnoj vatri”, očekivanje četvrtog zasjedanja Zavnobiha i uskrsnuća Josipa Broza koji će poraziti “fašiste”, otupjela je zametku autentične bošnjačke politike (SDA) instinkt za stvarnost i razumno državničko djelovanje. Umjesto oblikovanja odgovorne političko-nacionalne i državne ideje i akcije, baklja bošnjačkog nacionalizma, i tumačenja njegovih ciljeva, prepuštena je u ruke demagozima i „Hadži Lojama” našeg vremena, reisu-l-ulemi emeritusu Mustafi Ceriću, exmuftiji Muameru Zukorliću, nositeljima gotsko-ilirskih tlapnji poput Ibrahima Pašića, mudracima iz Preporoda, sarajevskim Pomorskim društvima, sezonskim čuvarima morske granice i plaža na bosanskim „ostrvima” u pelješkom akvatoriju, gerijatrijskom sijelu Kruga 99 te bizarnim skupinama, BANU i SBK, i njihovim internetskim ispostavama. Umjesto da se prihvati neporeciva činjenica i fatum postojanja tri naroda i tri suprotstavljene nacionalne volje, koje treba strpljivo i uporno usklađivati ako se istinski želi Država, nojevski se krenulo putem besplodne pseudograđanske političko-stranačke pustolovine koja je bošnjačku politiku dovela u položaj taoca neokomunističkih ribara ljudskih duša i manipulatora, novorođenih nacionalnih ideologa – bivših teoretičara samoupravnog socijalizma, kvaziljevičarskih akademskih poluinteligenata, medijskih tajkuna, parazitskog i profitnog “nevladinog” sektora i hohštaplerske umjetničke bulumente, „kavijarske” ljevice, proizašle iz predratne sarajevske crvene buržoazije. Svi koji su na bilo koji način sudjelovali u rastakanju bošnjačke nacionalne politike, fantazirali o fronti “probosanskih patriotskih snaga”, sijali političko-nacionalne i državne iluzije, te promicali besplodnu i ponižavajuću bošnjačku autoviktimizaciju nose, i pred Bogom i pred poviješću, odgovornost za bošnjačku propast koja se odvija pred našim očima. OdgovornostSvi koji su na bilo koji način sudjelovali u rastakanju bošnjačke nacionalne politike, fantazirali o fronti “probosanskih patriotskih snaga”, sijali političko-nacionalne i državne iluzije, te promicali besplodnu i ponižavajuću bošnjačku autoviktimizaciju nose, i pred Bogom i pred poviješću, odgovornost za bošnjačku propast koja se odvija pred našim očima.Željko Komšić, političko čedo rođeno u Lagumdžijinoj retorti, taj lažni Tito neuke bosanske fukare, u interesno-taktičkoj sprezi s notornim Fahrudinom Radončićem (lažni car Šćepan Mali), nije porazio “nacionalizam”, već porodio novi hibridni protunacionalistički nacionalizam, uteg i strano tijelo na nozi bošnjačke politike. Vratio se tamo gdje je i nastao, te postao regulatorom nesposobne bošnjačke politike i jedina mjera pravog “patriotizma”. Bošnjački političari više ne vode svoj narod već samo zamuckuju i jalovo sekundiraju Komšiću u njegovu verbalnom „lomljenju ruke” neprijateljskom susjedstvu. U međuvremenu, upravo je u tom susjedstvu došlo do dramatičnih geopolitičkih promjena iz kojih bošnjačka politika nije izvukla nikakvu pouku. Hrvatska više nije „Postjugoslavija” i dio „regiona” već članica Europske Unije, bez obzira što tu činjenicu hrvatska lijeva elita, opterećena jugoslavenskim sentimentima i primarnom socijalizacijom, teško i nevoljko prihvaća. Neodvojivo od takvog razvitka, u hrvatskoj politici svih smjerova posljednjih godina došlo je i do dramatičnih promjena u pogledima na Bosnu i Hercegovinu, a koje svoj klimaks doživljavaju upravo ovih dana. Dio starih tzv. prijatelja Bosne s “ljevice” koristio je zablude i zastranjivanja ratne hrvatske politike prema Bosni i Hercegovini tek kao toljagu protiv Tuđmana koji je “kriv” jer je propao svijet iz kojeg su potekli. Kada su porazili “tuđmanizam” i u Hrvatskoj ostvarili političku, kulturnu i društvenu moć i hegemoniju, zaboravili su na Bosnu i Hercegovinu i Bošnjake, čija (ne)opravdana žalopojka postaje opterećenje za njihov temeljni poriv, normalizaciju odnosa s Beogradom To je i jedina vizura iz koje se na današnjem Pantovčaku i u njegovoj „analitici” motri prema Sarajevu. Ostali hrvatski politički i društveni čimbenici, ne osobito brojni, ali i dalje bezuvjetno predani državi Bosni i Hercegovini i hrvatsko-bošnjačkoj suradnji, bilo iz starčevićansko-pravaškog sentimenta ili zdravog nacionalnog i državnog nagnuća, zabrinuto šute očajni zbog izostanka bilo kakvog razumnog napora ili barem pokušaja bošnjačke politike i elite da trezveno sagleda stvarnost i u Federaciji ponudi platformu za novi obostrano prihvatljiv dogovor, koji će barem minimalno uvažiti legitimne hrvatske/bošnjačke zahtjeve i očekivanja. To nije nikakav “treći entitet”, jednako (ne)ostvariv kao i državne projekcije bošnjačkih fantasta. Jalijaški i mahalski rječnik Jasmile Žbanić, novorođene salonske revolucionarke, koja iz dolarske filmske hladovine, nastale na korištenju ratne bošnjačke krvi i žrtve, podebljane milijunima filmskih kuna hrvatskih poreznih obveznika („hrvatske radničke klase”), iz terenskog džipa u mondenim kreacijama poziva na “klasnu borbu”, zlokobno je odjeknuo u Zagrebu i Hrvatskoj i preostale bošnjačke političko-nacionalne dionice na hrvatskoj emocionalnoj i političkoj burzi preko noći učinio bezvrijednim. Svi u bošnjačkoj politici, akademskim pseudoelitama i tzv. javnom mnijenju koji u Franji Tuđmanu vide tek presliku Slobodana Miloševića, a u Ivi Josipoviću, Zoranu Milanoviću, Vesni Pusić, Toninu Piculi i Tomislavu Karamarku repliku Franje Tuđmana, pile i posljednju granu na kojoj počiva krhka država Bosna i Hercegovina i njezin jedini stvarni temelj, a koji se zove Federacija Bosne i Hercegovine. Uključujući i federalne kantone koje bi ulica jednostrano ukidala na boljševičkim plenumima, zaboravljajući da nisu pali s neba, već nastali kao dio zamršenog ustavnog sporazuma o prekidu hrvatsko-bošnjačkog rata, bez kojeg ne bi bilo ni ove kulise od bosansko-hercegovačke države. “Argument”Stari bošnjački jalovi argument: “Mi smo žrtve genocida, vi ste zajedno sa Srbijom izvršili dvostruku agresiju, zatvarali ste nas u Dretelj, rušili Stari most, pa će te zato imati doživotnu nacionalnu hipoteku”, u hrvatskoj politici bilo kojeg smjera više ne vrijedi ni pišljiva boba. Vrijeme miljenika sarajevske čaršije i nekih kasaba, Stipe Mesića, čija je jedina konkretna desetogodišnja državnička bilanca otvaranje sajma šljive u Gradačcu i dobivanje naslova počasnog građanina Kladnja, bespovratno je prošlo.Stari bošnjački jalovi argument: “Mi smo žrtve genocida, vi ste zajedno sa Srbijom izvršili dvostruku agresiju, zatvarali ste nas u Dretelj, rušili Stari most, pa će te zato imati doživotnu nacionalnu hipoteku”, u hrvatskoj politici bilo kojeg smjera više ne vrijedi ni pišljiva boba. Vrijeme miljenika sarajevske čaršije i nekih kasaba, Stipe Mesića, čija je jedina konkretna desetogodišnja državnička bilanca otvaranje sajma šljive u Gradačcu i dobivanje naslova počasnog građanina Kladnja, bespovratno je prošlo. U srijedu je započelo prvo zasjedanje „Plenuma građanki i građana Sarajeva”. U gomili stoji nezadovoljna mladež, revolucionarni i LGBT aktivisti, „dženderuše”, sa i bez hidžaba, teoretičari „klasne borbe”, „progresivnog komunizma” i „postjugoslavenske” književnosti, lumpenproleteri i umirovljenici koji se sjećaju starih dobrih vremena. Među njima poznata lica prekaljenih prodavača građanske i antinacionalističke magle. Svi hoće nešto reći, ali žamor prerasta u buku, nered i tragikomičnu travestiju parlamenta i politike protiv koje se prosvjeduje. „Moderator”, nešto kao njegov kolega, predsjednik državnog, federalnog ili kantonalnog parlamenta koje treba raspustiti, dovikuje okupljenima da je nastavak u petak u dvorani Zetra, prirodnom ambijentu za demokratsku i uljuđenu raspravu, što je politološka teorija potvrdila već na primjeru kineske kulturne revolucije i njezine stadionske narodne demokracije. Lotta Continua, No Pasarán, Smrt fašizmu – Sloboda narodu! Sve će izaći na hair, s nama su Naša stranka, Peđa Kojović, Muhamed Filipović-Tunjo, Enver Kazaz i između dva kokainska šuta Slavoj Žižek! Muharem Bazdulj s majorom Tankosićem, Dimitrijevićem Apisom i „mladobosancima” radi za našu stvar u Beogradu. Salmedin Mesihović (Meme Aurelius) je na stalnoj vezi sa Zagrebom i Splitom, Budom Lončarom, Draganom Markovinom, Tomislavom Jakićem, ANTIFA ćelijama i Savezom antifašističkih boraca. Građanin A. A. ispod vijesti o zaključcima prvog zasjedanja „Plenuma” na internetskom portalu Oslobođenja optimistično dopisuje komentar: „Nadajmo se da će i ovaj plenum donijeti nešto građanima kad već nesposobna vlast u tom kantonu nije mogla”. Ljudska i nacionalna glupost čini se neizlječivom. Patriotska gomila, poticana od huškača dobro potkoženih britanskim funtama, 27. ožujka 1941. uzvikivala je beogradskim ulicama „Bolje grob nego rob”! I dobili su grob. dr. Zlatko Hasanbegovićlposkok.info


<***>
NOVINA: poskok.info
DATUM: 26.01.2022
RUBRIKA: Novice
NADNASLOV: N/A
NASLOV: Otvorenje izložbe slika Borisa Ladana u Galeriji kraljice Katarine
PODNASLOV: Izložba akademskog grafičara Borisa Ladana, pod nazivom “Manuskript”, održati će se u četvrtak 27.
STRANA: https://poskok.info/otvorenje-izlozbe-slika-borisa-ladana-u-galeriji-kraljice-katarine/
AUTOR(I): poskok.info

Izložba akademskog grafičara Borisa Ladana, pod nazivom “Manuskript”, održati će se u četvrtak 27.1. 2022. u Galeriji kraljice Katarine u 19 sati, prenosi Hrvatski Medijski Servis. “Ladanova djela su umjetnost znaka, prožetog racionalnošću. Racionalnost znakovlja je apostrofirana egzaktnom izvedbom koja iznjedruje i osjećaj i spoznavanje autorske sigurnosti, suvremenosti, koje su iznimne dragocjenosti jer je riječ o umjetniku mlađe generacije”, ističe akademski slikar Anto Kajinić. Boris Ladan diplomirao je na Akademiji Likovnih umjetnosti u Širokom Brijegu 2005. godine u klasi profesora Igora Dragičevića./HMS/


<***>
NOVINA: poskok.info
DATUM: 24.02.2021
RUBRIKA: Crna kronika
NADNASLOV: N/A
NASLOV: Dvojica srpskih specijalaca, državljana BiH, pod istragom zbog ubojstva ruskih novinara 1991.
PODNASLOV: N/A
STRANA: https://poskok.info/dvojica-srpskih-specijalaca-drzavljana-bih-pod-istragom-zbog-ubojstva-ruskih-novinara-1991/
AUTOR(I): Desk

Zagrebačko Županijsko državno odvjetništvo u utorak je priopćilo da je nakon policijske prijave pokrenulo istragu protiv dvojice bivših srpskih specijalaca zbog ubojstva ruskih novinara, Genadija Demjanovića Kurinoja (1950.) i Viktora Vladimirovića Nogina (1948.) 1. rujna 1991. kod Hrvatske Kostajnice. Ne otkrivajući identitete tužiteljstvo je izvijestilo da je rješenje o provođenju istrage donijelo protiv državljanina RH i BiH (1957.) te državljanina BiH (1965.), zbog sumnje da su počinili kazneno djelo protiv čovječnosti i međunarodnog prava. Neslužbeno se doznaje da su osumnjičeni počinitelji ratnog zločina Ilija Čizmić i Zdravko Matijašević – Žabac koji su nedostupni hrvatskim tijelima kaznenog progona. Tužiteljstvo navodi da su zločin počinili 1. rujna 1991. u okupiranom selu Panjani dok je prvoosumnjičenik bio pomoćnik zapovjednika specijalne jedinice MUP-a tzv. SAO Krajine iz Komogovine, a drugoosumnjičenik pripadnik navedene jedinice. Osnovano se sumnja da su s još petnaestero pripadnika odjeljenja koje je vodio prvoosumnjičenik s položaja iznad društvenog doma u Panjanima otvorili vatru iz pješačkog naoružanja na automobil s diplomatskim registarskim pločicama tadašnjeg SSSR-a i vidljivo istaknutim oznakama TV i PRESS, a u kojem su bila dvojica novinara koji su tog dana bili na profesionalnom zadatku na području ratnih sukoba. Automobil se uslijed rafalne paljbe zaustavio pedesetak metara od raskrižja, a pripadnici jedinice su potom, prilazeći automobilu, utvrdili da su osobe u automobilu još uvijek žive. Drugoosumnjičenik je tada prišao automobilu i pretražio osobe te od njih uzeo osobne isprave (putovnice i novinarske iskaznice), iako je prema izgledu i oznakama na automobilu, civilnoj odjeći i njihovim ispravama bilo očito da se radi o stranim novinarima, a ne o hrvatskim vojnicima ili policajcima. Tužiteljstvo sumnja da je drugoosumnjičenik, unatoč činjenici da mu se jedan od ranjenih novinara obratio riječima da ne puca, hicima iz pištolja neutvrđene marke i kalibra usmrtio obojicu ranjenih novinara. Njegov zapovjednik pritom nije poduzeo ništa da ga spriječi već je prikrivao i zataškivao zločin uzimanjem novinarske opreme, uništenjem automobila eksplozijom i kasnijim odvoženjem izgorjele olupine, zajedno s posmrtnim ostacima usmrćenih osoba, na lokaciju u selu Donji Kukuruzari. Županijsko državno odvjetništvo ističe da je “kroz dulje vrijeme kontinuirano provodilo izvide” kako bi otkrili počinitelje – od razgovora i ispitivanja svjedoka do prikupljanja dokumentacije, a u posljednje je vrijeme intenzivirano i kriminalističko istraživanje što je rezultiralo otkrivanjem počinitelja. “Nakon dugotrajnog prikupljanja rezultata istraga iz raznih izvora izvan RH, koji su pribavljeni putem međunarodne pravne pomoći od nadležnih tijela Republike Srbije, Ruske Federacije i Bosne i Hercegovine, te kompletiranja cjelokupne dokumentacije uz ispitivanje velikog broja svjedoka, kao i završnom složenom analizom svih prikupljenih dokaza, utvrđene su osobe za koje se osnovano sumnja da su počinitelji predmetnog zločina slijedom čega je doneseno ovo rješenje o provođenju istrage”, priopćilo je državno odvjetništvo RH. Povijest ovog zločina je godinama istraživao umirovljeni pukovnik Hrvatske vojske Ivica Pandža – Orkan, na čiju je inicijativu ruskim novinarima podignut i spomenik kod Panjana. Za Hinu je jedino izrazio zadovoljstvo što je prijava napokon podignuta, ali kao sudski svjedok nije želi komentirati slučaj./HMS/


<***>
NOVINA: poskok.info
DATUM: 30.04.2017
RUBRIKA: Tehnologija
NADNASLOV: N/A
NASLOV: PETROV OPTUŽUJE: “Plenković nema većinu, pokušava kupiti našeg zastupnika”
PODNASLOV: N/A
STRANA: https://poskok.info/petrov-optuzuje-plenkovic-nema-vecinu-pokusava-kupiti-naseg-zastupnika/
AUTOR(I): Desk

Predsjednik MOST-a Božo Petrov danas je u intervjuu za N1 izložio ozbiljne optužbe na račun HDZ-a. “Ne samo da HDZ nema parlamentarnu većinu, nego HDZ nažalost u ovom trenutku pokušava pridobiti, i to je lijepo rečeno, neke druge zastupnike u tu novu parlamentarnu većinu. Nažalost, ne pridobiti, nego kupiti”, kazao je Petrov te dodao kako HDZ pokušava kupiti zastupnike MOST-a. “Podsjetit ću vas na situaciju koja se događala u prosincu 2015. godine, nakon prvih parlamentarnih izbora u kojima je nastupio MOST. U tom se trenutku događala ista stvar, samo je to tada pokušao napraviti SDP s Milanovićem. Tada smo rekli da je to crta koju mi nećemo dopustiti. Nacionalno vijeće je tada reklo da se ne ide s imenima. Ja sam to poštivao trpeći sve moguće napade, nazivajući me lašcem i da se to nije dogodilo. Ali tada su u Nacionalnom vijeću Mosta oni ljudi koji su bili kontaktirani molili da se ne ide s imenima. Danas je situacija drugačija. HDZ nije naučio lekciju koju je Most dao SDP-u u prosincu 2015. Oni su kontaktirali našeg zastupnika Hrvoja Runtića obećavajući mu i brda i doline. Obećavajući mu da će biti deblokiran njegov račun, da neće imati dugova, da će se kuća vratiti. Pitali su ga ima li problema s Ovršnim zakonom. Da će se uvrstiti sve što poželi u Ovršni zakon samo da glasa za Zdravka Marića, a nakon toga i za povjerenje vladi Andreja Plenkovića i to je najgora stvar koja se može dogoditi. Ja neću dopustiti da Sabor bude tržnica! Sabor nije tržnica!”, rekao je Petrov, opisujući postupke koji su kazneno djelo. “Runtića su kontaktirali ljudi koji predstavljaju HDZ, koji su rekli da su članovi HDZ-a želeći mu omogućiti kontakt i navodeći mu sve ono što može tražiti od njih za ruku u Saboru”, dodao je. Petrov: HDZ-ovci pokušavaju kupiti našeg zastupnika Na pitanje o tome radi li se zaista o HDZ-u te ima li potvrdu da se iz vrha HDZ-a vrbuje MOST-ov saborski zastupnik, šef MOST-a ostao je pri svome. “Ne znam što bih vam dodatno trebao reći. Ljudi koji se predstavljaju dijelom HDZ-a, članovi HDZ-a, su kontaktirali Hrvoja Runtića i rekli da će mu ponuditi što god treba da digne ruku u Saboru za povjerenje Mariću i vladi. Runtić je ozbiljan i nikad nam to ne bi napravio i nikad ne bi rekao da se to dogodilo da nije. On u ovom trenutku ne samo da nosi odgovornost, on će nositi križ za ovo što je rekao i što će javno svjedočiti da se dogodilo. On je to napravio i zadnji put kad se to dogodilo u Živom zidu. On je to govorio i za prošle parlamentarne izbore. Čovjek koji je svjestan kao bi trebala funkcionirati hrvatska politika trebala funkcionirati, čovjek koji je u skladu s našim vrijednostima, koje mi gajimo u Mostu. Zato nam je i pristupio i rekao da on to ne može dozvoliti”, kazao je Petrov. Dodao je da je Runtić sve to spreman reći i DORH-u. “Pa naravno, on će biti spreman u trenutku kad ga Državno odvjetništvo zovne, tko god da ga zovne, čovjek će dati izjavu”, zaključio je. Runtić: Istina je, HDZ me pokušao podmititi – sve sam prijavio policiji Nakon što je šef MOST-a Božo Petrov danas javnosti otkrio kako je HDZ navodno pokušao podmititi MOST-ovog zastupnika u Saboru Hrvoja Runtića, u zamjenu za njegov glas oko preslagivanja saborske većine, Runtić je za Index potvrdio sve Petrovljeve navode te otkrio detalje cijelog slučaja. “Je, to je točno, sve što je Petrov rekao. S tim što poziv nije bio upućen izravno meni, nego su pokušali preko člana moje obitelji to napraviti. To je tako nisko da ne želim o tome ni dati komentar… Iskreno, dosta mi je razbojnika koji misle da je Hrvatska Agrokor i da se u Hrvatskoj mogu ponašati kao Todorić, pa maltretirati sve nas koji živimo tu i sve nas tretirati kao blagajnice u Konzumu”. Sve je odmah prijavio policiji “Čim je meni član obitelji javio što se dogodilo, otišao sam na policiju i prijavio sve. To se dogodilo na javnom mjestu u kafiću u Vinkovcima, za stolom za kojim je bilo više ljudi. HDZ-ovac koji je dugogodišnji prijatelj s jednim mojim članom obitelji ga je pozvao na piće, a on nije posumnjao o čemu se radi. To je kao da mene sad nazove prijatelj kojeg znam 20 godina na kavu, pa ja odem. Ono što je ponuđeno je dno dna… Tražili su da ja podržim Marića i sve njihove kombinacije koje su aktualne, a oni bi sredili neke stvari. Čudi me da oni znaju kompletnu financijsku situaciju i moje obitelji i suprugine obitelji, znaju da je moja supruga imala kredit, da smo imali firmu koja je propala, da se sve to događalo za vrijeme ekonomske krize, da je kredit otkazan, da je kuća uzeta. Ali pazi sad, oni kažu da će sve to će biti riješeno, i to nakon što je kuća uzeta, a supruga, njezin otac kao jamac i njezin brat kao sudužnik blokirani. To je iznos koji se kamatari svake godine sa zateznim kamatama. I sad – oni će sve to riješiti. Da, da…”, kazao je Runtić. Kazao je i što očekuje od policije. “Nek se mane mene i moje obitelji!” “Policija će sada uzeti iskaz od člana moje obitelji koji je bio tome nazočan i dobio tu ponudu, ali i od tog HDZ-ovca koji je tu ponudu dao. On će naravno reći da nema nikakvih dokaza i da nema pojma o čemu se radi. Mislim da će to sve završiti u nekoj ladici u DORH-u, kao i inače, pa će se kasnije koristiti u kriznim situacijama za podmićivanje. Zamislite, čak mi je ponuđeno i da iskaz koji sam dao DORH-u u predmetu od prije pola godine – da će i to biti riješeno, jer valjda misle da sam ja željan osvete prema Živom zidu, pa da će me time kupiti. Ja ostajem s MOST-om do kraja, nisam na prodaju nikad nisam bio, i ne znam uopće otkud im takva procjena. Ne zanimaju me ponude – nek se mane mene i moje obitelji! Nek traže drugdje licemjere, ima ih dovoljno u Saboru koji bi im potpisali to što žele”, zaključuje Runtić u razgovoru za Index./HMS/


<***>
NOVINA: poskok.info
DATUM: 14.02.2013
RUBRIKA: Novice
NADNASLOV: N/A
NASLOV: ZIJAD TURKOVIĆ OBRATIO SE SUDU BiH: Bando korumpirana! Svi ste gotovi…
PODNASLOV: N/A
STRANA: https://poskok.info/zijad-turkovic-obratio-se-sudu-bih-bando-korumpirana-svi-ste-gotovi/
AUTOR(I): Desk

Na Sudu BiH danas je nastavljeno suđenje Zijadu Turkoviću i grupi čiji pojedini članovi se terete za više monstruoznih likvidacija, međunarodnu trgovinu drogom, pljačku 2,5 miliona maraka iz sarajevskog aerodroma, otimanje dionica fabrike čarapa ‘Ključ’ i pranje novca. Pogledajte video sa suđenja! Zijad Turkovićje danas nastavio sa brojnim uvredama i pritiscima kojih ovoga puta nije poštedio niti predsjednika sudskog vijećaIzu Tankića.Prvo se obrušio na tužiocaOlega Čavkunazvavši ga “korumpiranom pticom”.– On je gotov, bit će podignuta optužnica protiv njega (op.a. Turković pokazuje na Čavku). Ostavio sam mu jedno mjesto kod mene u pritvoru! Vi ste banda korumpirana – vikao je Turković ne obazirući se na upozorenja sudije Tankića, prenosi Avaz.Nakon toga Turković se počeo ozbiljnim i prijetećim glasom obraćati sudiji Tankiću.– Vi časni i pošteni! Sudiće se i vama i vašim kolegama, vidjećete. Ja bih se ubio da sam na vašem mjestu, tu mantiju (op.a. togu) bih bacio u smeće! Da znate da i vama i Diani (op.a. tužiteljicaDiana Kajmaković) čuvam mjesto kod mene – histerisao je Turković dok ga je specijalac vezanog izvodio iz sudnice.Turkovićev branilacFahrija Karkinuputio je molbu sudiji Tankiću da optuženog vrati u sudnicu što je sudija kategorički odbio. Karkin je kazao da je njegov klijent diskriminisan u ovom procesu, te je najavio da će on biti prvi svjedok odbrane.


<***>
NOVINA: poskok.info
DATUM: 23.02.2025
RUBRIKA: Novice
NADNASLOV: N/A
NASLOV: DODIK PORUČIO: RS ostaje mirna, Schmidt i Murphy su prošlost
PODNASLOV: Predsjednik Republike Srpske Milorad Dodik jasno je poručio da će 26.
STRANA: https://poskok.info/dodik-porucio-rs-ostaje-mirna-schmidt-i-murphy-su-proslost/
AUTOR(I): poskok.info

Predsjednik Republike Srpske Milorad Dodik jasno je poručio da će 26. veljače, bez obzira na ishod suđenja pred Sudom BiH, RS nastaviti živjeti mirno i stabilno. “Očuvanje i jačanje Ustava Bosne i Hercegovine daje BiH šansu da živi,”istaknuo je Dodik, naglašavajući da je to ključna i jedina tema predstojeće sjednice Narodne skupštine Republike Srpske. Stranci ne mogu mijenjati zakone Dodik je oštro kritizirao pravosudni proces koji se vodi protiv njega, ponavljajući da je u pitanju politički montirana presuda pod režijom stranog faktora. “Svaka presuda protiv mene predstavlja problematičnu situaciju jer odluku donosi stranac, osoba koja nije legalno izabrana,”rekao je, referirajući se na Christiana Schmidta. Dodik naglašava da nijedan pojedinac, ma otkud dolazio, ne može jednostranom odlukom mijenjati zakone BiH, jer je jedino zakonodavno tijelo u zemlji Parlamentarna skupština BiH. “Tvrditi da odlukama pojedinca možete mijenjati zakone Parlamentarne skupštine BiH veći je udarac na Bosnu i Hercegovinu nego na mene,”istaknuo je. Muslimanski pravosudni procesi Dodik je ponovno istaknuo da mu sude trojica sudaca bošnjačke nacionalnosti i da je cijeli proces politički instruiran. “Schmidt je donio odluku koju su muslimani prihvatili i sada mi sude tri sudije muslimana, a tužilac je također musliman. Njihov podanički mentalitet dopušta da stranci upravljaju njihovom politikom,”rekao je Dodik, prenosi Avaz. Također, tvrdi da iza svega stoji bivša američka administracija i ambasador Michael Murphy, koji je, kako kaže, pokrenuo proces protiv njega, iako politički vjetrovi u Washingtonu sada pušu drugačije. RS ostaje mirna, politički procesi se nastavljaju Bez obzira na presudu, Dodik je poručio da će Republika Srpska nastaviti živjeti mirno te da će se politički procesi odvijati unutar institucija i kroz jasan javni narativ. Poruka je jasna: Schmidt i Murphy su prošlost, Republika Srpska ostaje suverena i stabilna.


<***>
NOVINA: poskok.info
DATUM: 26.08.2013
RUBRIKA: Novice
NADNASLOV: N/A
NASLOV: Srednju Bosnu trese zlatna groznica
PODNASLOV: N/A
STRANA: https://poskok.info/srednju-bosnu-trese-zlatna-groznica/
AUTOR(I): Desk

Potraga za zlatom u srednjoj Bosni i službeno je počela. Vlada Srednjobosanskog kantona na prijedlog Sedžada Milanovića, ministra gospodarstva (SDA), na svojoj prvoj sjednici nakon godišnjih odmora donijela je dvije odluke koje se odnose na istraživanje zlata na dvije lokacije, Mačkare – Mračaj u općini Uskoplje i u Bakovićima u općini Fojnica Koncesiju za istraživanje eventualnih nalazišta zlata u Uskoplju, ali i njegovo iskorištavanje dobila je kompanija ”Glanz investment“ d.o.o. iz Sarajeva. Ova se kompanija jedina javila na javni konkurs za istraživanje i eksploataciju zlata na lokaciji Mačkara – Mračaj u Uskoplju koji je objavljen u maju ove godine. Daleko više interesa potencijalni investitori pokazali su za istraživanje eventualnih nalazišta zlata u mjestu Bakovići u općini Fojnica. Podsjećamo, u Bakovićima je nekad postojao rudnik zlata koji je zatvoren prije 77 godina, a zlato pronađeno u Bakovićima izvozilo se u Veliku Britaniju te druge europske zemlje. Je li iza Engleza u Bakovićima ostalo još zlata? To zanima mnoge. Na javni konkurs za istraživanje objavljen također u maju ove godine, nakon što su i općinske vlasti Fojnice dale ”zeleno svjetlo“ za istraživanje, javilo se čak pet kompanija. Tri su među njima domaće; ”ESKIMO S2“ iz Travnika, jajački ”AU AURUM“ i ”Zlatna žica“ iz Fojnice. Među zainteresiranim za istraživanje bila je i sarajevska kompanija ”Kung Feng Mining“, ali je posao dobila kompanija ”BBM“ d.o.o. Sarajevo. Oni su, po ocjeni šestočlanog Povjerenstva za dodjelu koncesija, imali najbolju ponudu. Među ostalim, spremni su uložiti deset miliona maraka u istraživačke radove, studiju, potom ustupiti Vladi Srednjobosanskog kantona koja bi po dobivenim informacijama s terena raspisala konkurs za dodjelu koncesije za eksploataciju zlata. Upravo je činjenica da je neko spreman uložiti milione, a da garantovanja da će dobiti posao iskorištavanja zlata nema, bila je razlog što su pojedini članovi Vlade Srednjobosanke kantona tražili više informacija o investitoru, kao i samom postupku dodjele koncesije. ”Ja vas uvjeravam da nikakvih pritisaka na mene niti članove Povjerenstva koje je dodijelilo koncesiju za istraživanje nije bilo. Interes Vlade je staviti sve raspoložive resurse u funkciju“, poručio je ministar Milanović. Na kraju je odluka ipak izglasana, a resorni ministar je uvjeren kako zlata na području Bakovića još ima. “Zlato je već pronađeno, sasvim ga sigurno ima, a u kojim količinama, to će pokazati istraživanja koja će, vjerujem, biti završena u idućih godinu dana“, kaže srednjebosanski ministar privrede Sedžad Milanović. Bude li zaista zlata u Bakovićima u količina isplativim za eksploataciju, Vlada će ponovno raspisati konkurs za dodjelu koncesije, a u postupku iskorištavanja zlata morat će se voditi računa i o suglasnosti mještana kako se ne bi ponovio scenarij viđen na lokaciji Gotuše na rijeci Željeznici, gdje su mještani Gojevića i Bakovića skoro godinu dana svojim tijelima branili gradnju mini centrale za koju nikad nisu dali svoju saglasnost. Nakon dodjele koncesija za istraživanje, zlatna groznica u središnjoj Bosni, i službeno je počela. Kako će završiti, tek će se vidjeti, piše Večernji list.


<***>
NOVINA: poskok.info
DATUM: 29.05.2019
RUBRIKA: Novice
NADNASLOV: N/A
NASLOV: FOTO: Studij glazbene umjetnosti koncertom odao počast tragično preminulom Milanu Miji Đereku
PODNASLOV: Studenti Studija glazbene umjetnosti Fakulteta prirodoslovno-matematičkih i odgojnih znanosti Sveučilišta u Mostaru organizirali su In memoriam koncert koji se održao u HNK-u Mostar.
STRANA: https://poskok.info/foto-studij-glazbene-umjetnosti-koncertom-odao-pocast-tragicno-preminulom-milanu-miji-dereku/
AUTOR(I): poskok.info

Studenti Studija glazbene umjetnosti Fakulteta prirodoslovno-matematičkih i odgojnih znanosti Sveučilišta u Mostaru organizirali su In memoriam koncert koji se održao u HNK-u Mostar. Dvorana je bila premala za sve prijatelji i kolege koji su željeli odati počast tragično preminulom prijatelju. Glazbenu večer su upriličili studenti Studija glazbene umjetnost koji je studirao i tragično nastradali Đerek. Podsjećamo, Milan Mijo Đerek je poginuo 14. ožujka 2019. godine u teškoj prometnoj nesreći, koja se dogodila na cesti Mostar – Široki Brijeg, na lokaciji Žovnica. U nesreći je sudjelovalo pet vozila, a Milan Mijo Đerek se nalazio u vozilu marke BMW koje se od siline udara prevrnulo i udarilo u brdo.


<***>
NOVINA: poskok.info
DATUM: 26.05.2018
RUBRIKA: Novice
NADNASLOV: N/A
NASLOV: ZATRAŽENA ISTRAGA: Muškarac se u PU Ljubuški ubio nekoliko sati nakon što je priveden
PODNASLOV: N/A
STRANA: https://poskok.info/zatrazena-istraga-muskarac-se-u-pu-ljubuski-ubio-nekoliko-sati-nakon-sto-je-priveden/
AUTOR(I): Desk

Nakon što je u petak u poslijepodnevnim satima u prostorijama za zadržavanje PU Ljubuški zatečeno beživotno tijelo muške osobe, zatražena je interna istraga u cilju utvrđivanja okolnosti i detalja navedenoga događaja. Podsjetimo, portal Jabuka.tv u petak je objavio da je u prostorijama za zadržavanje PU Ljubuški muška osoba izvršila samoubojstvo. U petak u večernjim satima iz MUP-a ŽZH priopćeno je da je samoubojstvo izvršio 36-godišnji J. P. (36), koji je lišen slobode u jutarnjim satima istoga dana zbog osnova sumnje o izvršenju više kaznenih djela. Kako navode iz MUP-a ŽZH, o ovom događaju izvješten je dežurni tužitelj Županijskog tužiteljstva ŽZH u Širokom Brijegu koji je izišao na mjesto događaja i u suradnji sa Sektorom kriminalističke policije MUP-a ŽZH rukovodi očevidnim radnjama . U petak u 21.00 sat održan je izvanredni kolegij u prostorijama MUP-a ŽZH na kojem je uz policijskoga načelnika Milana Galića i šefove temeljnih ustrojbenih jedinica Uprave policije nazočio i ministar MUP-a ŽZH Zdravko Boras. Na kolegiju je, između ostaloga, donesen zaključak da nadležna tijela Uprave policije MUP-a ŽZH provedu internu istragu u cilju utvrđivanja svih okolnosti navedenoga događaja i eventualnih propusta u radu policijskih službenika. Nakon izvršenoga očevida bit će poznato više informacija o kojima će javnost biti pravodobno obaviještena, navodi se u priopćenju MUP-a ŽZH./HMS/


<***>
NOVINA: poskok.info
DATUM: 25.09.2017
RUBRIKA: Hrvatska
NADNASLOV: N/A
NASLOV: Hrvatski analitičari smatraju kako će AfD tek pokazati pravo lice
PODNASLOV: N/A
STRANA: https://poskok.info/hrvatski-analiticari-smatraju-kako-ce-afd-tek-pokazati-pravo-lice/
AUTOR(I): Desk

Alternativa za Njemačku, iznenađenje tamošnjih parlamentarnih izbora u nedjelju, još uvijek je stranka nepoznatog kapaciteta i njezine će se mogućnosti razjasniti tek u nadolazećem desetljeću, istaknuli su u ponedjeljak hrvatski analitičari. Alternativa za Njemačku, iznenađenje tamošnjih parlamentarnih izbora u nedjelju, još uvijek je stranka nepoznatog kapaciteta i njezine će se mogućnosti razjasniti tek u nadolazećem desetljeću, istaknuli su u ponedjeljak hrvatski analitičari. Prema neslužbenim rezultatima njemačkih parlamentarnih izbora održanih u nedjelju, koalicija Kršćanskih demokrata Angele Merkel i bavarske Kršćanske socijalne unije osvojila je 33 posto glasova, socijaldemokrati 20,5 posto, Alternativa za Njemačku 12,6 posto, liberalni FDP 10,7, Ljevica 9,2, a Zeleni 8,9 posto glasova. Uspjeh krajnje desne Alternative za Njemačku (AfD), koja se nametnula kao treća politička snaga na nedjeljnim izborima, bila je glavna tema svih informativnih emisija i okruglih stolova u izbornoj večeri, kao i u ponedjeljak u svjetskim medijima. Konzervativci Angele Merkel na nedjeljnim su izborima osvojili pojedinačno najveći broj glasova, te će ona poslije njih krenuti sa svojim četvrtim mandatom na mjestu kancelarke, no ostvareni rezultat najlošiji je po konzervativce od drugog svjetskog rata i Merkel će biti prisiljena najvjerojatnije ući u tročlanu koaliciju s liberalima iz FPD-a i zelenima, prenosi Reuters. Socijaldemokrati su nakon najgoreg izbornog rezultata u poslijeratnoj povijesti u nedjelju isključili mogućnost nastavka takozvane velike koalicije s demokršćanima i najavili odlazak u oporbu. “I dalje je jedna velika enigma kuda ide AfD jer u njoj ima zbilja različitih ljudi – od konzervativaca do onih koji doista imaju pozitivan odnos prema nacionalsocijalizmu i izvan su onoga što se u Njemačkoj smatra normalnim, demokratskim i ustavnim poretkom”, rekao je za Hinu politički analitičar Višeslav Raos s Fakulteta za političke znanosti u Zagrebu. “Treba vidjeti kako će se oni prilagoditi na rad u parlamentu. Oni trenutno jesu u pokrajinskim parlamentima, ali na nacionalnoj sceni je to drugačije”, istaknuo je Raos, dodavši kako je raširena tvrdnja da se populisti teško mogu nametnuti kroz dugi rok jer “se ispušu i postaju dio establišmenta”, ali i ne isključujući scenarij da AfD nije nužno stranka te vrste. Govoreći o neuspjehu socijaldemokrata, Raos je podsjetio da su oni još tijekom sedamnaest duge godine vladavine bivšeg čelnika Gerharda Schroedera napravili zaokret, odustajući od mnogih klasičnih socijaldemokratskih ekonomskih i socijalnih politika i skrenuvši ekonomski u desno, prema liberalizmu. “To im se cijelo vrijeme vraća jer Merkel nastavlja tu politiku, a oni kao mlađi partner u koaliciji Angele Merkel su to sve manje mogli kritizirati i tu su naravno ušli u krizu”, smatra Raos, zaključivši kako je SPD-u sad najbolje otići u oporbu kako bi ponovno stvorili svoj jasan profil. Naglasio je i kako će Merkel imati problema u slaganju koalicije sa zelenima i liberalima iz FDP-a jer je riječ o strankama s veoma različitim pogledima na ekonomsku politiku i integraciji unutar Europske unije. Povjesničar Tvrtko Jakovina istaknuo je da imajući na umu ukupne trendove u Europi ne možemo biti potpuno iznenađeni uspjehom AfD-a, no da uzimajući u obzir ono što je bila Njemačka i što se u njoj događalo od kraja Drugog svjetskog rata, “ovo mogu biti zvukovi zvona na uzbunu”, što će se “reflektirati tek u narednih deset godina”. “Ovo još nije razlog za paniku kakvog bi imali da je u Francuskoj pobijedila Marine Le Pen, ali su zabrinjavajući trendovi koji ukazuju da se Europa, ili barem najvažnija europska zemlja, mijenjaju, a to nije dobar znak ni za koga, naročito ne za njemačko društvo”, rekao je Jakovina. Unatoč tome, on smatra da po rezultatima izbora ipak možemo pretpostaviti da će njemačko društvo imati zrelost da se zasad dramatično ne promijeni, no i da AfD ima prostora za daljnji rast. “Izbjeglička kriza, pritisak na Europu iz drugih krajeva svijeta, bio to Mediteran, Bliski istok ili Azija, neće prestati. Iz povijesti čovječanstva znamo da su ljudi migrirali, dakle to je zadana varijabla koju nikakve granice i žice neće promijeniti”, naglasio je Jakovina. Protiv toga se Europa može boriti načinom kojeg simboliziraju AfD,  mađarski premijer Viktor Orban ili čelnica francuskog Nacionalnog fronta Marine Le Pen, ili onim kroz kojeg će zemlje probati povući najbolje što imaju od toga poput zadržavanja radne snage, što je htjela Angela Merkel, smatra povjesničar. “Ili ćemo imati miran koncept ili ćemo krenuti u sukobljavanje i podizanje žica koje neće ništa promijeniti, što smatram vrlo tmurnim scenarijem”, zaključio je Jakovina.


<***>
NOVINA: poskok.info
DATUM: 19.09.2013
RUBRIKA: Novice
NADNASLOV: N/A
NASLOV: Dodik: Teškoće u funkcioniranju BiH zbog nedostatka unutanjeg konsenzusa
PODNASLOV: Naglasio je posvećenost RS slovu Daytonskog sporazuma, međunarodnom pravu, očuvanju svojih nadležnosti i autonomije i procesu europskih integracija, priopćeno je iz kabineta entitetskog predsjednika.
STRANA: https://poskok.info/dodik-teskoce-u-funkcioniranju-bih-zbog-nedostatka-unutanjeg-konsenzusa/
AUTOR(I): Desk

Predsjednik Republike Srpske Milorad Dodik ukazao je danas na teškoće u, kako je naveo, funkcioniranju Bosne i Hercegovine, zbog nedostatka unutarnjeg konsenzusa i kontraproduktivnog djelovanja međunarodne zajednice.Dodik je ovaj stav prenio tijkom sastanka s Peterom Dueom, koji je od strane Generalnog tajnika UN-a zadužen i za izvještavanje o situaciji u regiji zapadnog Balkana, uključujući i BiH. Naglasio je posvećenost RS slovu Daytonskog sporazuma, međunarodnom pravu, očuvanju svojih nadležnosti i autonomije i procesu europskih integracija, priopćeno je iz kabineta entitetskog predsjednika. Dodik je ukazao i na dobru suradnju RS s agencijama UN-a na terenu i izrazio uvjerenje da će dobra suradnja biti nastavljena.


<***>
NOVINA: poskok.info
DATUM: 30.04.2013
RUBRIKA: Novice
NADNASLOV: N/A
NASLOV: Sanader ljut zbog usporedbi s Budimirom
PODNASLOV: N/A
STRANA: https://poskok.info/sanader-ljut-zbog-usporedbi-s-budimirom/
AUTOR(I): Desk

Ivo Sanader duboko je uvrijeđen zbog usporedbi sa Živkom Budimirom. Naime mediji u BIH raspisali su se kako je i BIH dobila svog Sanadera, te su naslovi išli u tom smjeru. Naša stalna dopisnica iz Remetinca, Dijana Čuljak , koja tamo u Remetincu ništa pametno ne radi nego samo leži i zauzima prostor, javlja da je Ivo Sanader duboko uvrijeđen ovakvim paralelama.Budimira smatra sitnim kriminalcem i prodanom dušom , čovjekom koji je izdao sva politička načela za koja se borio te kad je vidio da je vrag odnio šalu zadnje kapi energije usmjerio je ka najprostijoj korupciji.Sanader sebe smatra čovjekom izabranim iz naroda. Svoja “nedjela” negira i tvrdi da su namještaljka dok se kod Budimira radi o najprostijem lopovluku.Tvrdi da nikada nije izdao niti jedno političko načelo prema kojem je došao na vlast.Osim toga, dodaje, Budimir nema pojma o umjetnosti.poskok.info.


<***>
NOVINA: poskok.info
DATUM: 23.12.2013
RUBRIKA: Novice
NADNASLOV: N/A
NASLOV: Ne odustaje se od 6 milijuna KM za Mostar
PODNASLOV: N/A
STRANA: https://poskok.info/ne-odustaje-se-od-6-milijuna-km-za-mostar/
AUTOR(I): Desk

MOSTAR – Predsjednik HDZ-a BiH Dragan Čović izjavio je danas da ova stranka neće odustati od amandmana da se u proračunu BiH osigura 6 milijuna maraka za gradnju zgrade zajedničkih institucija u Mostaru, a da je na Vijeću ministara BiH da to riješi. Čović je objasnio da je prije dvije godine postignut politički dogovor da se u proračunu BiH izdvoji 20 milijuna maraka za izgradnju smještaja za zajedničke institucije, i to za Banjaluku 4, Sarajevo 10 i Mostar 6 milijuna KM. On je istakao da se u međuvremenu od toga odustalo, ali da HDZ BiH ne želi odustati od 6 milijuna KM za Mostar. “HDZ BiH je imao samo jedan amandman na ovogodišnji proračun, a SDP čak 82 korekcije i sve su ugrađene u proračun. Proračun ne može ići bez tog amandmana”, naglasio je Čović, upitavši “kako je moguće da se opet netko poigrava s Mostarom” . Čović je demantirao navode da tih šest milijuna KM ide za kupnju zgrade njegovog kuma, dodajući da tek treba biti raspisan natječaj za izgradnju zgrade. Predsjednik HDZ-a BiH je na konferenciji za novinare u Mostaru naveo da će razgovori u vezi s odlukom “Sejdić-Finci” biti nastavljeni drugog ponedjeljka u siječnju. Čović je dodao da je posljednji sastanak lidera u Pragu pokazao da su daleko od političke vjerodostojnosti, jer su se “neki tada čudili što su dva mjeseca ranije potpisali u Bruxellesu”. U vezi s neprovođenjem odluke “Sejdić-Finci”, ali i nerješavanjem drugih problema, lider HDZ BiH je ocijenio da je zbog toga ugled političara spušten na nižu razinu. Upitan da li je pozivan na saslušanje u Tužilaštvo BiH u vezi s istragom zbog neprovođenja odluke Suda u Strazburu, budući da je predsjednik SDP-a Zlatko Lagumdžija izjavio da je saslušan u vezi s tim, Čović je odgovorio da on nema saznanja da je itko od političara bio pozvan na saslušanje, te da ne bi ulazio u to za što je saslušavan Lagumdžija. Komentirajući odnose s HDZ-om 1990, nakon što je ta stranka objavila da prekida sporazum s HDZ-om BiH, on je istakao da su svi sporazumi na snazi, jer od lidera te stranke Martina Raguža nije dobio napismeno da je ijedan sporazum prekinut. Čović je najavio da će se sjednica Hrvatskog narodnog sabora / HNS / održati 10. siječnja kada bi Raguž trebao izjasniti o tome želi li graditi odnos kroz HNS. On je dodao da će, bez obzira na Ragužev stav, stranke HNS-a nastojati ići zajedno na izbore.


<***>
NOVINA: poskok.info
DATUM: 27.04.2020
RUBRIKA: Novice
NADNASLOV: N/A
NASLOV: Građane BiH manje brine koronavirus, a sve više ekonomske posljedice
PODNASLOV: Restriktivne mjere nailaze na sve manju podršku, gdje raste postotak onih koji smatraju kako su restriktivne mjere prestroge, kažu rezultati istraživanja kompanije Valicon.
STRANA: https://poskok.info/gradane-bih-manje-brine-koronavirus-a-sve-vise-ekonomske-posljedice/
AUTOR(I): Desk

Restriktivne mjere nailaze na sve manju podršku, gdje raste postotak onih koji smatraju kako su restriktivne mjere prestroge, kažu rezultati istraživanja kompanije Valicon. U sklopu ispitivanja utjecaja pandemije koronavirusa na građane Bosne i Hercegovine, kompanija Valicon je u prethodnom razdoblju provela kontinuirano praćenje te saznala u kojoj mjeri su građani i dalje zabrinuti oko trenutne situacije, za što najviše strahuju te kako gledaju na restriktivne mjere kriznih stožera, prenosi Klix. Istraživanja su provedena putem Valicon online panela JaZnam.ba na reprezentativnim uzorcima za BiH (n=500-650 po valu) online populacije. Kada se usporede rezultati od kraja ožujka pa do sredine travnja, očit je pad u zabrinutosti građana BiH po pitanju širenja koronavirusa. Pa tako, krajem ožujka u razdoblju svakodnevnog rasta broja novozaraženih i uvođenja dodanih, restriktivnih mjera (policijski sat, obvezno nošenje maski), zabrinutost je bila na jako visokoj razini (90% građana BiH je bilo zabrinuto ili jako zabrinuto). Ipak, sa sve manjim brojem novozaraženih, većim brojem oporavljenih i najavama kriznih stožera o ukidanju određenih restriktivnih mjera, kod populacije dolazi do značajnog smanjenja opće zabrinutosti oko koronavirusa. Međutim, zabrinutost je i dalje visoka. Rezultati, mjereni sredinom travnja pokazuju kako je tri četvrtine građana ili 76% jako zabrinuto ili zabrinuto dok svaki četvrti građanin BiH ne osjeća zabrinutost. Zabrinutost za obitelj je i dalje briga koja najviše zaokuplja pažnju građana BiH. Rezultati u sve tri vremenske točke pokazuju kako preko 70% populacije strahuje da će se netko od njihovih najbližih članova obitelji zaraziti koronavirusom. Zabrinutost oko samog trajanja trenutne situacije je također prisutna. Ipak, zabrinutost za ekonomiju i ekonomske posljedice koje će uslijediti pokazuje najveći rast kroz vrijeme. Pa tako, krajem ožujka, nešto više od 40% populacije je izrazilo zabrinutost za ekonomiju dok je u posljednjoj mjerenoj vremenskoj točki (sredina travnja) taj postotak porastao na gotovo 60%. Očit je porast zabrinutosti za ekonomiju među populacijom i gotovo sigurno će taj postotak još rasti kako se pandemija bude smirivala, a ekonomske posljedice pandemije budu sve izraženije. Mogli bi se reći da se dobiveni rezultati na BiH populaciji uklapaju u fenomen “ekonomske anksioznosti” koji u posljednjim istraživanjima opisuju ekonomski i sociološki analitičari, a on se odnosi na manifestirano ponašanje poslodavaca i građana u različitim ekonomskim aktivnostima, kao i u osjećaju zabrinutosti za ekonomske posljedice širenja koronavirusa. Nalazi većine istraživanja, provedenih u različitim zemljama Europe i SAD-a, suglasni su u tome kako je izvjesno očekivan opći rast stope nezaposlenosti, te ni BiH ne zaostaje za tim predviđanjima. Zabrinutost za radno mjesto i ekonomske posljedice osjetno je u porastu među građanima oba entiteta, a daljnji smjer kretanja ovog indikatora ovisit će od efikasnosti i sveobuhvatnosti implementacije predloženih mjera za suzbijanje ekonomskih posljedica izazvanih pandemijom koronavirusa. Iako i dalje većina građana BiH smatra da su donesene mjere nadležnih institucija poduzete za kontrolu širenja virusa primjerene situaciji, primjetan je rast broja građana koji smatraju da su te mjere prestroge. Kada se promatraju sve tri vremenske točke, većina (nešto više od 60%) građana BiH smatra da su te mjere primjerene. Jasno je primjetan pad broja onih koji smatraju kako su mjere preblage dok istovremeno dolazi do značajnog porasta broja građana koji smatraju da su mjere prestroge, 9% u prvoj vremenskoj točki (kraj ožujka) a 23% u trećoj vremenskoj točki (sredina travnja). Jasno je kako je sve veće neslaganje građana s restriktivnim mjerama koje su na snazi što oslikava već ranije u psihološkoj literaturi opisane posljedice samoizolacije i fizičkog distanciranja na ljude koje se ogleda kroz povišenu razinu nezadovoljstva i frustracije, te naglašenu potrebu za doživljajem slobode. Ipak, oba entiteta su već najavila određeno ublažavanje restriktivnih mjera. Kada je u pitanju pogled na situaciju po pitanju širenja koronavirusa građani BiH su puno optimističniji za razliku od razdoblja krajem ožujka. Krajem ožujka, kada je rađeno prvo mjerenje, 57% građana je smatralo da trenutna situacija ide na lošije dok je broj takvih građana sada značajno manji. Pa tako, sredinom travnja, kada je rađeno ponovno mjerenje, rezultati pokazuju kako gotovo tri četvrtine građana smatra da se trenutna situacija poboljšava dok svaki četvrti građanin je i dalje pesimističan. Rezultati su konzistentni s prethodno navedenim rezultatima oko smanjenja zabrinutosti u vezi širenja koronavirusa u BiH. Dobiveni rezultati se mogu objasniti činjenicom kako je u prethodnom razdoblju sve manji broj novozaraženih pojedinaca, manji broj smrtnih slučajeva te je sve veći broj oporavljenih. Čini se kako se trenutna opća epidemiološka slika popravlja što doprinosi rastu optimizma i uvjerenja građana BiH da je moguće prilagoditi se na novonastalu epidemiološku situaciju. Valicon će i u narednom razdoblju nastaviti pratiti mišljenja i stavove građana BiH po pitanju trenutne situacije u vezi koronavirusa./HMS/


<***>
NOVINA: poskok.info
DATUM: 04.11.2020
RUBRIKA: Novice
NADNASLOV: N/A
NASLOV: Federalni krizni stožer donosi nove mjere, izolacija se skraćuje na 10 dana
PODNASLOV: Među najvažnijim zaključcima bit će naredba privrednim subjektima da organiziraju rad od kuće ako je moguće to organizirati, što će zavisiti od vrste posla.
STRANA: https://poskok.info/federalni-krizni-stozer-donosi-nove-mjere-izolacija-se-skracuje-na-10-dana/
AUTOR(I): Desk

Danas je zasjedao Federalni krizni stožer koji je razmatrao trenutne i nove mjere koje će sutra biti priopćene javnosti u cilju suzbijanja širenja pandemije koronavirusa, saznaje Klix.ba. Među najvažnijim zaključcima bit će naredba privrednim subjektima da organiziraju rad od kuće ako je moguće to organizirati, što će zavisiti od vrste posla. Ako nije moguća organizacija rada od kuće, poslodavci će biti dužni organizirati klizno radno vrijeme, odnosno rad u grupama kako bi se smanjio broj radnika ako nisu u mogućnosti ispoštovati ranije naložene mjere poput ograničenog broja osoba u zatvorenom, fizička distanca, pregrade i sl. Ova mjera se donosi s obzirom na to da je zaključeno kako su firme odnosno kancelarije u kojima boravi veći broj uposlenika jedan od najvećih izvora zaraze. Također, na sutrašnjoj sjednici trebala bi biti donesena odluka o skraćenju perioda izolacije s 14 na 10 dana.


<***>
NOVINA: poskok.info
DATUM: 17.07.2014
RUBRIKA: Novice
NADNASLOV: N/A
NASLOV: Kad je Bošnjak Srbinu Hrvat
PODNASLOV: __________piše: Veselin Gatalo l pogled.ba.
STRANA: https://poskok.info/kad-je-bosnjak-srbinu-hrvat/
AUTOR(I): Desk

Bošnjak je Srbinu Hrvat kad se stvari poslože tako da Bošnjaci Srbima biraju Hrvata, a Hrvati Srbima Bošnjaka, što je slično tome kad Bošnjaci biraju Srbima i Hrvatima Srbe i Hrvate. Hrvati biraju Bošnjake i Srbe kad stjecaj okolnosti dopusti da Srbi ne biraju Hrvate i Bošnjake niti Hrvati biraju Srbe i Bošnjake Hrvatima i Srbima koji nisu u mogućnosti birati Hrvate i Srbe Hrvatima i Srbima i usput izabrati Bošnjake nebošnjacima. Međunarodna zajednica inzistira da Srbi i Hrvati, a bogme i Bošnjaci, najzad postignu dogovor oko biranja Srba, Hrvata i Bošnjaka Srbima, Hrvatima i Bošnjacima jer se zemlja sastoji od Srba, Hrvata, Bošnjaka, Sejdića i Fincija. Bošnjačko biranje Hrvata je, naime, slično bošnjačkom biranju Srba, ali Hrvatima to ne pada toliko teško. Zapravo, ni jedno ni drugo im ne pada teško ako će im to omogućiti da dobiju izbore. Srbima u RS-u to što Bošnjaci biraju Srbe ne pada toliko teško jer ih baš zaboli za Federaciju, skupa s Bošnjacima u njoj. Doduše, postoje Bošnjaci koji bi da izaberu predsjednika RS-a koji će mrziti RS, tako što će Srbima izabrati Srbina kao što su Hrvatima izabrali Hrvata. __________piše: Veselin Gatalo l pogled.ba Istina, bilo bi dosadno da Hrvati biraju Hrvate Hrvatima, Bošnjaci Bošnjake Bošnjacima, Srbi Srbe Srbima, Sejdić Sejdića Sejdiću i Finci Fincija Finciju. I da mi nama biramo nas, oni njima njih, vi vama vas. Dakle, ne mi vama njih, oni vama nas, vi nama… Uf… Da još jedanput pročitam Travničku hroniku, ne bi mi bilo jasnije. Ne znam kako ovo izgleda u alkoholom natopljenom mozgu bivšeg visokog predstavnika, Paddyja Ashdowna, ali nama ovo izgleda malkice komplicirano. Ali, ne brinite, naći će se pojedinac koji će doktorirati na ovome ili nečem sličnom. Neriješeno nacionalno pitanje u višenacionalnoj državi, proizvodi upravo ovakva promišljanja. Ne brinite ako niste svarili tekst iz prvog poglavlja, nisu ni oni plaćeni 20.000 eura i više. S tom razlikom što njih živo zaboli što se svi mi nalazimo u ispuhanom balonu punom rupa u koji međunarodna zajednica stalno upumpava zrak, pa tako balon još uvijek pokazuje neki oblik. Balon se konstantno napumpava tako što predstavnici međunarodne zajednice govore kako je Bosna i Hercegovina neuništiva, cjelovita i nedjeljiva. Ne znam vjeruju li Bošnjaci stvarno u to, ali ne isključujem i tu mogućnost. Hrvati, barem oni dobro pozicionirani, nemaju ništa protiv. Protiv čega? Pa, ni protiv čega. Pogotovo protiv svojih privilegija. Srbi? Imaju protiv svega, čak bi se odvojili od BiH. Dobro im ide, ruku na srce, pomaže im skoro svaki bošnjački političar izjavama kako trebaju šutjeti i slušati, kao da ne znaju koliko je Srbima to drago slušati. Osim, naravno, ako ih ne izaberu Bošnjaci. Ne znam hoće li oprobani recept za propast Bosne i Hercegovine opet biti upotrijebljen, hoće li i dalje Bošnjaci, pored Bošnjaka, birati Srbima i Hrvatima Srbe i Hrvate. Možda Sejdiću Fincija? Ili obratno? Vrag će ga više znati.


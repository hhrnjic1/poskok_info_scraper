<***>
NOVINA: poskok.info
DATUM: 29.01.2018
RUBRIKA: Novice
NADNASLOV: N/A
NASLOV: LASKAVA TITULA: ​Mostarski hostel među najboljima na svijetu
PODNASLOV: Ova organizacija vrši godišnje ranigranje hostela širom svijeta, a kolika je važnost nagrade pokazuje činjenica da o njoj piše i magazin Forbes.
STRANA: https://poskok.info/laskava-titula-%e2%80%8bmostarski-hostel-medu-najboljima-na-svijetu/
AUTOR(I): Desk

Ova organizacija vrši godišnje ranigranje hostela širom svijeta, a kolika je važnost nagrade pokazuje činjenica da o njoj piše i magazin Forbes. Ova organizacija vrši godišnje ranigranje hostela širom svijeta, a kolika je važnost nagrade pokazuje činjenica da o njoj piše i magazin Forbes. Hostel Majdas iz Mostara proglašen je jednim od najboljih na svijetu, u izboru organizacije HOSCAR, piše BiznisInfo. Ova organizacija vrši godišnje ranigranje hostela širom svijeta, a kolika je važnost nagrade pokazuje činjenica da o njoj piše i magazin Forbes. HOSCAR je zapravo godišnje rangiranje hostela od strane posjetitelja. Cilj nagrade je da pokaže kako je moguće naći odličan smještaj po prihvatljivoj cijeni, a Forbes piše da je ova nagrada u svijetu hostela kao Oskar u svijetu filmova. Nagrade su bazirane na osnovu oko milijun ocjena, odnosno osobnih iskustava posjetitelja u 2017, koji su odsjedali putem Hostelworlda, čije je sjedište u Dublinu, a koji prati ukupno 33.000 objekata u 170 zemalja. Kriteriji za izbor su: ukupno iskustvo posjetitelja, cijena, sigurnost, lokacija, osoblje, atmosfera, čistoća i opremljenost. Hostel Majdas u Mostaru je nagrađen u tri kategorije, uključujući drugu nagradu za najbolji mali hostel na svijetu i treće mjesto za ukupno najbolji hostel u Europi, piše Forbes.

<***>
NOVINA: poskok.info
DATUM: 28.01.2013
RUBRIKA: Novice
NADNASLOV: N/A
NASLOV: SAD, EU i HRVATSKO PITANJE U BIH: Pomor svih demokratskih načela zbog jednog jedinog načela profita
PODNASLOV: N/A
STRANA: https://poskok.info/sad-eu-i-hrvatsko-pitanje-u-bih-pomor-svih-demokratskih-nacela-zbog-jednog-jedinog-nacela-profita/
AUTOR(I): Desk

Međunarodna zajednica u BiH, nakon zaustavljanja oružanog sukoba, sve je (u)radila kontraproduktivno, narod bi rekao naopako. Ako barem znatiželjno postavimo neka od pitanja, morali bismo izvući određene zaključke, iznaći zdravorazumske odgovore.  Zašto je to tako, zašto nam jedno govore, a drugo čine, zašto nas “… u zdrav mozak”?Za ilustraciju samo dva primjera: Američki veleposlanik Moon najprije nam uvjerljivo kaže kako se oni neće miješati u promjenu ustava FBiH, neka to naprave isključivo domaće snage, intelektualci, civilno društvo i “građani kojih se to tiče” (?). Dvije rečenice kasnije, a da opet ni okom trepne, mrtvohladno nadodaje da će oni (Ameri) biti onaj tko će odrediti aktivne sudionike, što su u međuvremenu i napravili. Drito u zdrav mozak, zar ne?__________piše: Petar Bilobrig lposkok.infoDrugi, još nemoralniji primjer:  Europska unija – prednjak i predvodnik u promidžbi vladavine zakona, demokracije, pravne države i ljudskih prava – totalno je zakazala upravo u trenucima najgrubljeg gaženja tih istih prava, ustava i zakona. Ostavimo zasada po strani Sorensena i Delegaciju EU i Inzka i veleposlanike na periferiji EU (Sarajevo) i njihove šuplje priče i isprazna uvjeravanja, od čega nam uši zvone i glava nas boli. Pogledajmo najvažnije dokumente Unije – godišnja izvješća Europske komisije o napretku kao i deklaracije Europskoga parlamenta o BiH. U poglavljima o ljudskim pravima nigdje ni slova ni riječi ni spomena o kršenju prava i zakona pri zadnjoj uspostavi vlade u Federaciji BiH. A stvar kristalno jasna! Drugi o tome glasno i javno govore. Zar to nije “u sred zdravog mozga”?Da netko slučajno ne bi pomislio da oni, čimbenici bajoslovne međunarodne zajednice (MZ), “eksperti za BiH”, ne znaju što čine, da im se nije dovoljno ukazivalo, da ih se nije dostatno upozoravalo, evo samo tri primjera. Dva američka i jedan europski.Američki politički analitičarGalen Carpenter(direktor političkih studija na CATO-institutu, jednom od najutjecajnijih u SAD) ujednoj studijiveć 1995. ispravno prorokuje:  Mirovni ugovor o okončanju rata u BiH samo je “građevinski plan za katastrofalni neuspjeh”. I dalje:  Washington glupo nastoji oko održavanja fikcije o jedinstvenoj državi dok u isto vrijeme de facto prihvaća podjelu… Budući da je BiH samo nešto malo više nego bojno polje svađajućih etno-religijskih grupa, a kako SAD tamo nema nikakvoga vitaloga interesa, Washington bi trebao tamošnjim grupama prepustiti da sami odrede svoju sudbinu bez obzira koliko dugo to trajalo. Jedino dogovor kojega skuju konfliktne strane ima šansu postići trajni mir.Gary Dempsey je američki politički analitičar koji u svojoj knjizi“Fool’s Errands: America’s Recent Encounters with Nation Building”opisuje neuspjeh američkih misija o stvaranju novih nacija na kugli zemaljskoj. U analizi “Promišljanje Daytonskoga sporazuma” (1998.), tri godine nakon Daytona, tvrdi kako “cilj stvaranja unitarne, multietničke BiH nije realan”. Kritizira “nastavljajuću i nekritičku posvećenost” Clintonove administracije Daytonskom sporazumu. Američkoj politici u BiH preporučuje jednu drugačiju mogućnost:  podjelu BiH na tri dijela temeljem dogovora što bi nadgledale snage predvođene Europskom unijom. Zaključuje: “Podjela je najbolje političko rješenje za odlazak američke vojske bez ostavljanja kaosa iza sebe.”A sada drastičan primjer za gluhonijemost našega idola i ideala – Europske unije. Primjer koji je za nas skoro pa važniji jer nam je utuvljeno u glavu kako će nam ta ista Unija jednoga lijepoga dana čarobnim štapićem riješiti sve probleme. Naša buduća majka koja se trenutno nimalo ne protivi čak ni kršenju naših temeljnih ljudskih prava.Gospođa Louise Arbour je predsjednica think-tanka “International Crisis Group“, bivša povjerenica UNa za ljudska prava, bivša sutkinja na kanadskom Vrhovnom sudu, bivša glavna tužiteljica na Međunarodnom sudu u Hagu za Ruandu i Jugoslaviju. U svibnju 2011. piše upozoravajuće, skoro prosvjednopismo čelnicima Europske unije(predsjednicima Vijeća, Komisije i Parlamenta) o stanju u BiH, a povodom produbljenja krize kršenjem ustava i zakona prilikom netom uspostavljene vlade u Federaciji BiH. Pozivajući političke elite u međunarodnoj zajednici da strateški dobro razmisle o budućnosti BiH, u pismu doslovno kaže da je 17.3.2011. vlada u Federaciji “uspostavljena nelegalno”, a uslijedile reakcije na srpskoj i hrvatskoj strani (poziv na referendum i Hrvatski narodni sabor). Veoma jasno i izričito imenuje glavnoga krivca, a to je međunarodna zajednica, jer je “odluka Visokoga predstavnika od 27.3.2011. o ukidanju odluke Središnje izborne komisije, kojom je poništeno uspostavljanje vlade u Federaciji, potkopala državna tijela i vladavinu zakona”. Predlaže ukidanje odluke Visokoga predstavnika glede uspostave Doma naroda i predsjedništva FBiH.Nikakvih odgovora ni reakcija, ni od SADa niti od naše uzdanice EU! Kako onda tako i danas. I u vijeke vjekova?SAD i EU dakle znaju što čine. Pri pameti su, dakle nisu neuračunjivi (iako nikome ne odgovaraju). A iole zdravi razum pita i traži odgovore. Zašto je to tako? Jedan od prihvatljivih odgovora je da oni (još) ne žele odnosno (još) ne trebaju održiva i trajnija rješenja naših problema. A zašto ne trebaju? Jedan od odgovora reflektira strah u MZ: Uspostavom tri konfederalne etničke jedinice stvorila bi se još veća mogućnost islamskoga radikaliziranja u bošnjačkoj federalnoj jedinici. Drugi mogući odgovor: Geostrateški na Balkanu još nije sve posloženo, zašto onda jedno parcijalno rješenje u BiH dok nema prijeke opasnosti od rata pa se može čekati.Dobro, ali zašto nam onda jedno propovjedaju, a drugo čine? Zašto nas prave budalama, zašto nas …. u zdrav mozak?… Zašto nam EU, umjesto uopćenih poziva na uspostavu vladavine zakona itd., konkretno ne pomogne? Zašto nam u Federaciji, odnosno Bošnjacima koji na to ne pristaju, ne ukaže na one “europske standarde” koji kod njih u sličnim multietničkim državama realno postoje i realtivno uspješno funkcioniraju kao federacije odn. konfederacije suverenih naroda?Osim već ponuđenih odgovora, ovo je i propitivanje morala u politici. Bilo kako bilo, očito je da je EU beskrajno licemjerna i nedosljedna. Stoga je čudno kako su neki “hrvatski intelektualci” nekritički zaneseno i slijepo zaljubljeni u EU dok se razbacuju npr. zamućenim kritikama “stare paradigme i narativa plemenskih društava” i veličanjem europske “nove paradigme”. Istina, EU je na unutarnjem planu uređenija i uspješnija. Međutim njezin odnos prema Hrvatima u BiH ne smije biti tabu tema. Upravo bi ga intelektualci trebali propitivati, dakle oni koji su ideološki optimalno neovisni i jedino svom razumu i znastvenoj kritičkoj metodi odgovorni. Ali to bi bila zasebna priča.

<***>
NOVINA: poskok.info
DATUM: 29.04.2015
RUBRIKA: Novice
NADNASLOV: N/A
NASLOV: MARTIĆ: Radimo na pronalasku nafte u FBiH
PODNASLOV: U temi jutra, u emisiji Novi dan razgovarali samo s ministrom prostornog uređenja FBiH Josipom Martićem, koji je prije dva tjedna preuzeo dužnost.
STRANA: https://poskok.info/martic-radimo-na-pronalasku-nafte-u-fbih/
AUTOR(I): Desk

U temi jutra, u emisiji Novi dan razgovarali samo s ministrom prostornog uređenja FBiH Josipom Martićem, koji je prije dva tjedna preuzeo dužnost. ” Prije 15 dana sam preuzeo dužnost. Na početku moram reći da nisam zadovoljan proračunom, i koji smo morali usvojiti onakvim kakav jest. Nismo imali vremena ni za kakve zahvate, a nezadovoljstvo proračunom moram istaknuti ”,kazao je. Predviđeno razdoblje u kojem se priprema, izrađuje i donosi Prostorni plan Federacije je 2008. –2.028, je li ovo predug period za planski dokument na razini entitetn, upitran je Martić u jutarnjem programu. ” Dugo traje ovaj period, to je istina. Osnovni razlog je što nije bio pripremljen kako treba. Nisu se poštovale ustavne nadležnosti ”. Prostorni plan Federacije, odnosno Strategija prostoronog uređenja FBiH treba odrediti dugoročne ciljeve i mjere prostornog razvoja u skladu s planiranim ukupnim gospodarskim, društvenim i historijskim razvojem od značaja za FBiH. Koje ciljeve? ” Ne možemo posebno izuzeti niti jedan segment koji je naveden u pitanju. Krucijalno je riješiti autoceste i koridor 5C ”, riječi su Martića. Istaknuo je i da ne zna dokle su došle te aktivnosti kod istaživanja postojanja zalihe nafte i plina u Bosni i Hercegovini. . Kazao je da to vodi Federalno minstarstvo industrije i rudarstva. Dodao je da je potrebno napraviti studije i vidjeti da li BiH ima zalihe nafte, što bi doprinijelo sveukupnom blagostanju. Martić se dotaknuo i prošlogišnjih poplava, te odgovorio na pitanje dokle je došla sanacija i eventualno sprječavanje mogućeg ponovljenog scenarija:” Prošla godina bila je ekstremna, i nadam se da se neće ponoviti u narednih 100 godina. Potrebno je istražiti uzroke. Štetu je lakše nadoknaditi, nego sanirati klizišta. Teško da će tko staviti potpis na to. Znamo da su napravljeni projekti za izgradnju novih kuća, na mjestima zahvaćenim prošlogodišnjim poplavama, iu narednom razdoblju ćemo još raditi na tom ”,kazao je ministar u Novom danu.

<***>
NOVINA: poskok.info
DATUM: 26.11.2019
RUBRIKA: Novice
NADNASLOV: N/A
NASLOV: Potresna priča iz Albanije: Baka svojim tijelom zaštitila unuka od sigurne smrti
PODNASLOV: Potresne scene cijeli dan pristižu iz Albanije, a možda jedna od najpotresnijih je prizor mrtve bake koja je svojim tijelom zaštitila unuka od sigurne smrti.
STRANA: https://poskok.info/potresna-prica-iz-albanije-baka-svojim-tijelom-zastitila-unuka-od-sigurne-smrti/
AUTOR(I): poskok.info

Potresne scene cijeli dan pristižu iz Albanije, a možda jedna od najpotresnijih je prizor mrtve bake koja je svojim tijelom zaštitila unuka od sigurne smrti. Nažalost, baka nije preživjela, ali su spasioci uspjeli izvući mališana iz ruševina. Potres jačine 6,4 stupnja po Richterovoj ljestvici osjetio se u albanskoj prijestolnici Tirani i okolici, a dogodio se jutros u 3.54 sata. Drugi, snažniji, od 6,5 stupnjeva po Richteru pogodio je Albaniju oko 7.00 satii.

<***>
NOVINA: poskok.info
DATUM: 26.04.2016
RUBRIKA: Novice
NADNASLOV: N/A
NASLOV: PRAVNE ZAČKOLJICE: Vlada RH tvrdi da Federacija BIH, Krešimir Zubak i BIH zapravo ne postoje
PODNASLOV: Podsjećamo, malog Glavašaevića i gospodina iz Vlade RH.
STRANA: https://poskok.info/pravne-zackoljice-vlada-rh-tvrdi-da-federacija-bih-kresimir-zubak-i-bih-zapravo-ne-postoje/
AUTOR(I): Desk

Onaj diletant koji  je iz Vlade RH,  HRHB nazvao takozvanom ne poznaje međunarodno pravo niti pravo RH.  I trebao bi , prije dobijanja otkaza da malo taj dio progugla. On naime tvrdi da je RH tijekom rata, pomalaga takozvane strukture, slala pomoć takozvanim vojnicima, prihvatala bošnjačke i hrvatske izbjeglice preko takozvanih autobusa, ako je netko i poginuo takozvani je to branitelj, nekakve  takozvane organizacije. Podsjećamo, malog Glavašaevića i gospodina iz Vlade RH. Predsjednik HRHB-a Krešimir Zubak potpisao je Međunarodni mirovni sporazum koji se zove Washingtonski sporazum i time postao prvi predsjednik FBIH. Međunarodni ugovor je svaki sporazum sklopljen između dvaju ili više subjekata međunarodnog prava, koji je uređen međunarodnim pravom, bilo da je sadržan u jedinstvenoj ispravi ili u više međusobno povezanih isprava, bez ozbira na njegov poseban naziv. Svaki međunarodni ugovor, ratificiran odnosno potvrđen od strane zakonodavnih tijela država ugovornica, po svojoj pravnoj snazi jest iznad zakona i podzakonskih akata. Dakle Washingtonski sporazum koji je potpisao predsjednik HRHB-a iznad svih je zakona i podzakonskih akata Federacije BIH. Kako je moguće da nešto što je potpisao predsjednik Takozvane bude iznad svih zakona i zakonskih akata u FBIH i kasnije Daytonom u BIH?Međunarodni ugovor može se sklapati između dva (bilateralni ugovor) ili više (multilateralni ugovor) subjekta međunarodnog prava – tj. država, međunarodnih organizacija te ostalih subjekata međunarodnog prava kao što su ustanici ilioslobodilački pokreti. Međutim, kod međunarodnih ugovora razlikuje se trenutak potpisivanja od strane subjekata međunarodnog prava (najčešće država ugovornica) od trenutka stupanja na snagu toga ugovora. To ovisi o ratifikaciji odnosno razmjeni isprava i usvajanju od strane parlamenata država potpisnica. Tek njihovom potvrdom međunarodni ugovor je preuzet u unutarnji pravni sustav svake od država ugovornica, te kao takav stupa na snagu i počinje njegova primjena. Strane potpisnice, potpisivanjem međunarodnog ugovora ratificiraju i vlastiti legalitet. HRHB je međunarodnim ugovorom stvorila FBIH. FBIH je pravni nasljednik HRHB. Haaška šestorka su generali FBIH, i FBIH bi morala skrbiti o njima kao što skrbi o generalima Armije BIH. Srbi su ratifikacijom Daytona, legalizirali Republiku Srpsku, u koječemu upitniju od HRHB-a pa ju Vlada RH ne naziva takozvanom. Znakovlje HRHB-a, zakoni HRHB-a i danas su u sistemu FBIH. Grb HRHB-a dio je službenog grba FBIH. Inače  bi netko mogao zaključiti sljedeće – ako je predsjednik takozvane republike potpisao takozvanim potpisom stvaranje FBIH  je li to dokaz da FBIH zapravo ne postoji i da je samo takozvana?

<***>
NOVINA: poskok.info
DATUM: 24.04.2016
RUBRIKA: Novice
NADNASLOV: N/A
NASLOV: ZORAN MILANOVIĆ:  Stanje u BiH bit će još gore, tu zemlju treba ugurati u EU po posebnom programu
PODNASLOV: N/A
STRANA: https://poskok.info/zoran-milanovic-bih-treba-ugurati-u-eu-po-posebnom-programu/
AUTOR(I): Desk

Novinare u Hrvatskoj je zanimalo i koliko je dobro da još uvijek nije riješeno pitanje direktora Sigurnosne obavještajne agencije (SOA), dok u BiH nenajavljeno dolazi direktor CIA-e, kako se pretpostavlja, zbog velikog broja ljudi koji su otišli u Irak i Siriju i zatim se vratili u tu zemlju.Zoran Milanović, predsjednik SDP-a Hrvatske u izjavi je uzvratio kako o SOA-i i slučaju sa smjenom njenog direktora više ne želi govoriti, no, zabrinut je zbog stanja u BiH, za koju je uvjeren kako bi morala biti primljena u EU po posebnom programu. “BiH takvu kakva jest treba doslovno za ruke uhvatiti i gurati u EU po nekom posebnom programu”, rekao je Milanović. Uvjeren je kako će situacija u toj zemlji biti još gora te kako direktor CIA-e nije slučajno u BiH, prenosi N1 “To što se događa, događa se pred očima ljudi u EU i svijetu koji ne žele ili nisu u stanju donijeti odluku. BiH treba spasiti tako da je se na bilo koji način priključi ili uključi u EU. Svako drugo ponašanje ili bježanje od rješenja je opasno i to se sad vidi”, kazao je. Podsjetio je kako Srbija koja je, kaže, odgovorna za ratove i za stradanja pregovara o članstvu. “To je u redu, tamo su Rumunija i Bugarska, već su u EU, u redu je da i Srbija bude, kriteriji su poznati, ali BiH, vidi se da nitko s tom nesretnom, da me krivo ne shvatite, zapostavljenom i izmaltretiranom zemljom nema nikakve planove. Ako preuzimaš odgovornost, onda odgovornost mora biti potpuna. Ovo je neodgovorno ponašanje”, ocijenio je Milanović. Dodao je kako je BiH nužno ponuditi “neki oblik ozbiljnog približavanja, ne ovog zavlačenja kroz kvaziaranžmane, i to odmah”.

<***>
NOVINA: poskok.info
DATUM: 26.04.2021
RUBRIKA: Novice
NADNASLOV: N/A
NASLOV: PROPAGANDA: Nastoje prikazati Slavena Blaževića kao jednog od aktera nasilja u Mahali
PODNASLOV: Međutim propagandna mašinerija na socijalnim mrežama pustila je tu informaciju prikazujući siluetu čovjeka za kojeg tvrde da je Blažević.
STRANA: https://poskok.info/propaganda-nastoje-prikazati-slaven-blazevica-kao-jednog-od-aktera-nasilja-u-mahali/
AUTOR(I): Desk

Slaven Blažević, koji je pretučen od strane dva mostarska bošnjačka policajca prije nekoliko tjedana u Zapadnom Mostaru, nije bio među huliganima koji su prije dvije noći izvršili huliganski napad u Donjoj Mahali u Istočnom Mostaru doznajemo iz izvora bliskog navijačkoj skupini Ultrasi. Međutim propagandna mašinerija na socijalnim mrežama pustila je tu informaciju prikazujući siluetu čovjeka za kojeg tvrde da je Blažević. Isto tako saznajemotek danas!da je huliganski napad bio čin odmazde Ultrasa za pretučenog člana njihove navijačke skupine koji je pretučen nešto ranije u Rodoču. Navodno su ga pratili iz Red Armya opkolili vozilima i prebili. No o tome nemamo niti jedan izvještaj na “patriotskim medijima”. Ali niti od Ultrasa! Nemamo ni osudu divljanja Red Armya na Velilki Četvrtak kada su van policijskog sata uzvikivali navodno Tekbir i Allahu Eklber po Mostaru u ogromnoj skupini ljudi. Zašto i kojim povodom pojma nemamo, a niti na nešto naročito zanima. No događaja nema u medijima. Kao ni osude paljenja kluba Ultrasa od strane Red Armya kada su scene paljenja i bengalki izgledale jednako strašno kao i ovaj događaj iz Donje Mahale. Ostaje dojam da Red Army koordinirano radi s režimom ili pak ima protekciju od strane istog, dok Ultrasi i njihove akcije redovno služe bošnjačkim medijima za sotonizaciju Hrvata. Pa otvoreno pitamo Ultrase jesu li oni razmišljali išta o tome i koja im je buduća “poslovna” strategija? Činjenica je da im baš i ne ide. I da se sve što čine iskoristi protiv Hrvata. Ako im je to cilj baš i nije neki strašno vrijedan čin. Mediji su cijeli huliganski sukob ispolitizirali do krajnjih granica, nazivajući ga smišljenim i politički naručenim. Sve stranke sa sjedištem u Sarajevu reagirale su priopćenjima kakva se pišu u uvjetima ratovanja dovodeći u svakom priopćenju politiku u pitanje a ne huliganizam. Iz kluba Ultrasi nije došlo nikakvo službeni priopćenje, demant ili slično pa se postavlja pitanje do kada taj klub navijača planira raditi “akcije” bez pojašnjenja  i dopuštati da se njima manipulira, čime nanose izravnu štetu Hrvatima Mostara budući da sarajevska propagandna mašinerija putem njih ocrnjuje cijeli Mostar. Točnije njegov hrvatski dio. Još od ranije pamtimo niz akcija iza kojih ne stoji ni pojašnjenje ni demant a koje bacaju ružno svjetlo na hrvatski dio Mostara. Primjerice doček studenata i (studentica dakle žena!) iz Hrvatske i fizički napad na njih na Partizanskom groblju nikada nije demantiran, obišao je sve medije a Ultrasi danas tvrde da je cijela vijest izmišljena iako postoji policijsko priopćenje o tom događaju. Ako jest izmišljen zašto nema demanta? Zašto dopuštaju da se njihovim imenom manipulira i koristi u kontraobavještajne svrhe protiv njihovog naroda kojem većinski pripadaju. Pripadaju li  još uvijek jer ovo što rade i kako radi nailazi na opće oduševljene onih koji žele da nas nema. Zašto, u krajnjoj liniji ne drže do svog dostojanstva i  dopuštaju da ih se označava kao grupu koja tuče čak i žene i to čak i  Hrvatice. Iz Hrvatske. Itekako smo svjesni propagande. Prije par godina Poskok je otkrio da je Dnevni list po narudžbi Sarajeva potpuno izmislio događaj, u kojem se tvrdilo da su Ultrasi napali specijalni policijski kordon federalne policije, u želji da zaustave povorku koja se kretala prema Partizanskom groblju. U tekstu su “svjedoci” tvrdili da je to istina. No kako događaj nije bio potkrepljen niti jednom fotgorafijom osim prikazom policajca koji je držao usred ljetne sparine oružje i ostalu opremu na podu, kako je grad bio prazan i kako je upravo bio bez Ultrasa koji su taj dan bili na utakmici u Gabeli bilo nam je sumnjivo. Na kraju se otkrilo da nije bilo niti Ultrasa niti “nazi povika” niti napada na policiju. Osim toga napad na policiju posljedično bi imao ozbiljne kaznene prijave. No iz samog kluba Ultrasi nisu reagirali na taj članak a policija nam je odbila dati odgovor koliko je Ultrasa kazneno prijavljeno za navodni napad. Kojeg nije niti bilo. Dopustili su i tada Ultrasi da se ovim lažnim događajem tjednima barata i koristi ga se za sotonizaciju Hrvata. Isto se dogodilo i ovaj put. Već dva dana mediji bruje o terorističkom napadu u Istočnom Mostaru, gura se Blaževiža, lažno u prvi plan priče., govori se o čovjeku “koji se bori za život” a iz kluba Ultrasi nemamo niti jedno jedino priopćenje nego zaobilaznim putem moramo saznavati da je cijela priča navijačka odmazda za pretučenog Hrvata u Rodoču. Jer eto to “nije posao Utrasa, oni su svoj posao obavili i ne da im se pisati pojašnjenja”. A to što je cijeli Zapadni Mostar ocrnjen zbog njih i što su uradili sjajan posao za Jusufa, ništa to? E pa hvala vam o Ultrasi. “Snago naša”. I sretan vam 10.4. Taj divni datum vaše povijesti. Zaboravismo ga čestitati. Uživajte u njegovoj simbolici. Simbolici raspačavanja Hrvatske i gonjenja Hrvata u logore.I ne samo njih. Sjetimo se ovom prilikom i navijačkog ispada u Širokom. Isako su sami navijači NK Široki izbacili nazi idiote sa nazi zastavom s tribina, osudili ih i  ogradili se od njih, iako su svi mediji u Hercegovini osudili taj čin ta fotografija se i danas vrti po tviteru kao “neoboriv dokaz” nazi hrvatskog društva. AID propaganda radi svoje. A šta mi radimo? Podržavamo one koji će nas , neće proći dugo, ponovno kompromitirati. Jer eto oni su kao neka  nedodirljiva dogma koju se ne smije propitivati. Njihove namjere, “rad”, “djela” i eventualne kontraobavještajce ubačene u njihove redove. Tko to pitanje uopće smije postaviti pred njihovu huligansku svetost?

<***>
NOVINA: poskok.info
DATUM: 26.07.2022
RUBRIKA: Novice
NADNASLOV: N/A
NASLOV: “HRVATSKI” ČLAN PREDSJEDNIŠTVA PROPUŠTA TULUM GODINE: Danas se otvara Pelješki most, pijanka će trajati do kasno u noć
PODNASLOV: Danas se otvara Pelješki most, najveći hrvatski infrastrukturni projekt financiran iz fondova Europske unije.
STRANA: https://poskok.info/hrvatski-clan-predsjednistva-propusta-tulum-godine-danas-se-otvara-peljeski-most-pijanka-ce-trajati-do-kasno-u-noc/
AUTOR(I): poskok.info

Danas se otvara Pelješki most, najveći hrvatski infrastrukturni projekt financiran iz fondova Europske unije. Njime će se povezati kopno i Pelješac, a time i jug Hrvatske s ostatkom zemlje, kao i EU. Put Željka Komšića na vikend naselje bogate bošnjačke obitelji s Poljina, koje se nalazi na Pelješcu od sada će trajati znatno kraće. Komšić više neće morati putovati satima ako mu gazda naredi da dođe u Hrvatsku pomoći brati smokve ili prošetati Sebiji psa. Zašto je protestirao protiv ovakvog projekta, ne zna ni on sam. Možda zbog loženja bošnjačke sirotinje kako je eto on branitelj morskih vrata Bosne? Jaka mu ložiona. Most je dio projekta Cestovna povezanost s južnom Dalmacijom. Vlada Hrvatske je u veljači 2017. godine usvojila odluku o financiranju toga projekta koja je vezana za izgradnju Pelješkoga mosta, projektnu dokumentaciju i sufinanciranje sredstvima Europske unije. Ta je odluka bila preduvjet za realizaciju gradnje mosta i pristupnih cesta. No i prije toga, još u svibnju 2013. godine, Europska komisija naručila je predstudiju izvodljivosti koja je pokazala kako je Pelješki most najbolje rješenje za povezivanje juga Hrvatske s ostatkom države. Uslijedila je prijava velikog projekta koju su izradile Hrvatske ceste, a potom je i Vlada RH donijela odluku o financiranju projekta Cestovna povezanost s južnom Dalmacijom. Uslijedila je odluka EU komisije koja je s 357 milijuna eura prihvatila financirati projekt ukupno vrijedan oko 420 milijuna eura. Most je gradila kineska kompanija China Bridge and Road Corporation, a podizanjem posljednjeg, 165. segmenta čelične rasponske konstrukcije most je 29. srpnja prošle godine potpuno spojen i proteže se od Komarne na kopnenoj strani do Brijeste na Pelješcu. Najvažniji je geostrateški projekt u Hrvatskoj. Nakon što se Most otvori, hrvatski teritorij bit će prometno cjelovit. Veliko otvaranje Pelješki se most, kako će se i službeno zvati, otvara sutra u 20:15 prigodnom svečanosti. Svi zainteresirani građani prijenos svečanosti otvaranja Pelješkog mosta moći će pratiti putem videozida na odmorištu Brijesta i televizijskim prijenosom na HTV 1. Program otvaranja Pelješkog mosta počet će, kako su najavili iz vlade, prigodnim izvođenjem budnice na samom mostu u 8 sati ujutro. Program će se nastaviti utrkom DU MOTION s početkom u 9 sati, a od 10 sati slijede nastupi lokalnih kulturno-umjetničkih društava. Najavljeno je i da će se posjetitelji tijekom cijelog dana imati prilike upoznati s bogatom kulturno-umjetničkom baštinom Dubrovačko-neretvanske županije. Iz Policijske uprave dubrovačko-neretvanske priopćili su kako će se pobrinuti da se promet odvija sa što manje zastoja i čekanja, a građane su zamolili za razumijevanje i strpljenje u slučaju zastoja u prometu te ih ujedno pozvali da poštuju upute policijskih službenika na terenu. Most će prva prijeći Rimčeva Nevera Rimac Nevera postat će prvi automobil koji će prijeći novi most, u završnici sutrašnje cjelodnevne ceremonije. Za upravljačem će biti glavni inženjer Nevere Matija Renić, koji je stvaranje Nevere nadgledao od koncepta do stvarnosti. S druge strane mosta, iz Brijeste, krenut će automobil u kojem će biti nekadašnji trostruki europski prvak na brdskim utrkama Niko Pulić. Nevera koja će prijeći Pelješki most prvi je proizvodni primjerak električnog hiperautomobila Rimac Automobila. Jučer popodne stigla je u Komarnu. Sinoć je održana generalna proba. Mostom su se prvi put provozali Nevera i Pulićev automobil. Građani mogu prošetati Pelješkim mostom od 10 do 16 sati Pelješkim mostom posjetitelji će moći prošetati u utorak od 10 sati, izvijestili su u ponedjeljak iz Policijske uprave dubrovačko-neretvanske. Tijekom održavanja ceremonije otvaranja Pelješkog mosta koja se održava u utorak 26. srpnja Ravnateljstvo policije RH u suradnji s Policijskom upravom dubrovačko-neretvanskom provodit će posebne mjere osiguranja. Pristup odmorištu Brijesta odvijat će se isključivo preko prometnog čvora Brijesta te će za posjetitelje biti osiguran određen broj parkirnih mjesta. Od 10 sati Pelješki most bit će otvoren za sve građane i posjetitelje koji se žele prošetati do prvog pilona. Sa strane Komarne mostu će se moći pristupiti organiziranim prijevozom minibusevima od 10 do 16 sati (polazak s parkirališnog prostora iz turističkog naselja Klek), nakon čega će početi pripreme za službeni program./Hina/HMS/

<***>
NOVINA: poskok.info
DATUM: 30.05.2019
RUBRIKA: Novice
NADNASLOV: N/A
NASLOV: Inzko prozvao ŽZH jer ne priznaje konstitutivnost Srba i Bošnjaka
PODNASLOV: N/A
STRANA: https://poskok.info/inzko-prozvao-zzh-jer-ne-priznaje-konstitutivnost-srba-i-bosnjaka/
AUTOR(I): poskok.info

Visoki predstavnik u BiHValentin Inzkopozvao je skupštine Posavske, Hercegovačko-neretvanske i Zapadnohercegovačke županije daodmah provedu odluku Ustavnog suda FBiHi izmijene županijske ustave čije pojedine odredbekrše entitetski Ustavjer ne priznaju konstitutivnost srpskog naroda, kao ni jezike Srba i Bošnjaka kao službene, ni ćirilicu kao jedno od dva službena pisma. Ustavni sud Federacije BiH je u svibnja 2018. godine utvrdio da nekoliko odredbi ustava Posavske, Hercegovačko-neretvanske i Zapadnohercegovače županije krše Ustav Federacije BiH, jerne priznaju konstitutivnost srpskog naroda, srpski i bosanski jezik kao službene jezike i ćirilično pismo kao jedno od dva službena pisma, prenosi Srna. Sud je stoga naložio da ovetri županijske skupštineizmijene svoje ustave u roku od šest mjeseci. Nijedna skupština to do sada nije učinila. Osiguranje istih prava za sve konstitutivne narode u Bosni i Hercegovini u svakom dijelu zemlje predstavljatemeljni stub Daytona. Poštivanje prava konstitutivnih naroda, ali i svih građana, jedini je način da se Bosna i Hercegovina razvija kao sigurna i suverena demokratska zemlja koja poštuje evropske vrijednosti,rekao je visoki predstavnik.

<***>
NOVINA: poskok.info
DATUM: 24.11.2016
RUBRIKA: Tehnologija
NADNASLOV: N/A
NASLOV: Zaiskrilo između bivšeg i sadašnjeg voditelja reforme školstva
PODNASLOV: N/A
STRANA: https://poskok.info/zaiskrilo-izmedu-bivseg-i-sadasnjeg-voditelja-reforme-skolstva/
AUTOR(I): Desk

HRT-ovo ‘Otvoreno’ o aktualnim pitanjima u školstvu zasjenio je verbalni konflikt bivšeg voditelja kurikularne reforme Borisa Jokića, i njegovog nasljednika Matka Glunčića, koji je Jokića optužio za pretjeranu žurbu pri izradi reforme. Jokić je Glunčiću uzvratio da – laže.Voditelj Povjerenstva za provedbu Cjelovite kurikularne reformeMatko Glunčićkazao je kako se nešto što je trebalo trajati dvije godine ‘stislo’ u šest mjeseci. Zbog toga je došlo do niza propusta. Jednostavno se pokušalo na brzake napraviti dokument od 4 tisuće stranica koji nije sustavno napravljen. Glunčić je dodao kako nije napravljen projekt, a bez njega ne može se tražiti novac od Europske komisije. Bivši voditelj ekspertne radne skupine za kurikularnu reformuBoris Jokić nazvao je te izjave lažnima. To nije istina. Javno govorite stvari koje nisu istinite.Uz njih dvojicu, u emisiji su o temama duga prosvjetarima i stanju u hrvatskom obrazovnom sustavu razgovarali predsjednik Školskog sindikata PreporodŽeljko Stipić, ministar rada i mirovinskog sustavaTomislav Ćorić,te učiteljica u OŠ BukovacDamira Črep Gavrilović.‘S prvim danom ove godine osnovica plaće za liječnike, medicinske sestre, socijalne radnike, djelatnike u kulturi, sveučilišne profesore i osnovnoškolske i srednjoškolske nastavnike. Takav je ugovor s njima sklopila Vlada pod uvjetom da BDP dva kvartala za redom bude rastao dva posto što se ove godine dogodilo. To je 180 tisuća radnika. To je negdje oko petstotinjak kuna mjesečno. U 10 mjeseci to je 5 tisuća kuna’, kazao je predsjednik Školskog sindikata Preporod Željko Stipić. Po pitanju sutrašnjeg pregovora Vlade i sindikata rekao je kako do pregovora ne treba ni doći, jer se pregovori vode oko nečeg što će se dogoditi u budućnosti, a ne nečeg što je već dogovoreno. Pregovarački odbori mogu sa sindikatima pregovarati pro futuro, dakle o budućnosti, znači o plaćama u 2017., 2018., 2019… Na sudu je da na neki način se očituje je li ovaj sporazum utemeljen ili nije, ako je utemeljen onda je nastao dug, a ako je nastao dug on se mora platiti. Znači, o tome nema razgovora.Ministar rada i mirovinskog sustava Tomislav Ćorić sutra će u ime Vlade predsjedavati pregovorima. Večeras je kazao kako je Vlada svjesna situacije. ‘Svi smo svjesni ugovora iz 2006. i dopuna iz 2009 i 2011. U tom kontekstu ne spori se da sporazum o osnovici plaće stoji. Međutim, moramo uzeti u obzir cijelu ekonomsku situaciju Republike Hrvatske. Okrivio je bivše Vlade da su imale priliku napraviti reviziju tog ugovora jer država sada nema novaca za isplatu plaća po dogovoru. Ako me pitate imamo li novca odjednom isplatiti nažalost to nije moguće. No neko rješenje ćemo sutra ponuditi’, rekao je ministar.tportal.hr

<***>
NOVINA: poskok.info
DATUM: 29.12.2019
RUBRIKA: Novice
NADNASLOV: N/A
NASLOV: ČAPLJINA: Četiri inicijala pucala na obiteljsku kuću
PODNASLOV: Jučer je u PS Čapljina prijavljeno da su dvije osobe iz vatrenog oružja pucale na obiteljsku kuću u vlasništvu Đ.
STRANA: https://poskok.info/capljina-cetiri-inicijala-pucala-na-obiteljsku-kucu/
AUTOR(I): poskok.info

Jučer je u PS Čapljina prijavljeno da su dvije osobe iz vatrenog oružja pucale na obiteljsku kuću u vlasništvu Đ.M. u mjestu Sjekose, općina Čapljina. Zbog osnovane sumnje da su počinili navedeno kazneno djelo, službenici PU Čapljina sinoć su oko 23:00h uhitili J.Ć. (1972.) i M.B. (1994.) iz Šuškova naselja. Još uvijek se na zna razlog zbog kojeg je počinjeno ovo kazneno djelo./HMS/

<***>
NOVINA: poskok.info
DATUM: 23.03.2023
RUBRIKA: Dijaspora
NADNASLOV: N/A
NASLOV: DIJASPORA: Hrvat iz Beča nasjeo na prijevaru pa izgubio 811 eura
PODNASLOV: N/A
STRANA: https://poskok.info/dijaspora-hrvat-iz-beca-nasjeo-na-prijevaru-pa-izgubio-811-eura/
AUTOR(I): poskok.info

U redakcijukroativ.atjavio seP.K (57) Hrvat koji već godinama živi u Beču.Naime, on je proteklih dana na svoju adresu dobio pismo od “Finanzamt-a” s upozorenjem da će nad njegovom imovinom biti izvršena tzv. egzekucija zbog duga Finanzamt-u u iznosu od 811 eura. Ne misleći da se radi o prijevari, a zbog straha od egzekucije koja je bila najavljena već sljedeći dan, lakomisleni P.K je odmah prebacio novac na račun tzv. Finanzamt-a. I uistinu, dokument koji je dobio se na prvu ruku činio vjerodostojnim, ali se radilo o prijevari. Prevaranti su vrlo dobro falsificirali dokument, pa ljudi nerijetko nasjednu na taj oblik prijevare. Nažalost, ne misleći, a želeći spriječiti moguću egzekuciju P.K je prebacio novac, a kasnije su mu prijatelji sugerirali da sve dobro provjeri. Ispostavit će se – bili su upravu. Naš čitatelj ovim putem upozorava sve ljude da ne nasjedaju na prijevare, te da sve račune dobro provjere i po više puta.

<***>
NOVINA: poskok.info
DATUM: 14.04.2020
RUBRIKA: Novice
NADNASLOV: N/A
NASLOV: Ustavni sud BiH će ispitati mjere o zabrani kretanja mlađim od 18 i starijim od 65 godina
PODNASLOV: N/A
STRANA: https://poskok.info/ustavni-sud-bih-ce-ispitati-mjere-o-zabrani-kretanja-mladim-od-18-i-starijim-od-65-godina/
AUTOR(I): poskok.info

Ustavni sud BiH će 22. travnja donijeti odluke o tome je li se zabranama kretanja osobama mlađim od 18 i starijim od 65 godina u Federaciji BiH uslijed epidemije koronavirusa krše prava građana, najavio je predsjednik ovog suda Zlatko Knežević. On je naveo da su građani protiv odluka Federalnog stožera civilne zaštitepodnijeli nekoliko apelacijai da zahtijevaju odluku suda o mjerama ograničenja kretanja za djecu mlađu od 18 godina, ali i za osobe starije od 65 godina. Redovnopratimo situaciju, u toku smo svih naredbi, odluka i ukaza. Na sreću, neke, koje su katastrofalne za ustavni poredak, donesu se pa se povuku vrlo brzo, poput zabrane međusobnih kontakata između općina i lokalnih zajednica. Ljudi su, na svu sreću, shvatili da to nema veze s pameću,rekao je Knežević za Birn. Vlasti u BiH, prema ocjeni Kneževića,za sada postupaju odgovorno, a uvedene mjere su donesene na zakonit način. Predsjednik Ustavnog suda BiH je rekao kako može prihvatiti sve mjere ograničenja, alipod uvjetom da su zasnovane na preporuci medicinske struke, a sve izvan toga je nazvao pretjerivanjem. Ključno je, kako je naveo Knežević,da građani znaju koliko dugo će mjere ograničenja biti produžene. Neki vremenski periodmora biti naveden.Premda se produžavao. Premda se donosila odluka da se produžava.Građanin mora znatiu kojem periodu je njegovo pravo ograničeno, objasnio je Knežević. Jedan od velikih problema koje će izazvati situacija stvorena zbog virusa korona bit će, smatra Knežević,poštivanje obaveza da se osiguraju suđenja u razumnom roku. On je podsjetio da je VSTV BiH prošlog mjeseca donioodluku da se odgode glavni pretresi, osim u slučajevima određivanja ili produženja pritvora, u hitnim i u slučajevima kada postoji opasnost od zastare, te da seodgađaju sva ročišta u prekršajnoj materijiosim u predmetima koji su pokrenuti zbog postupanja suprotno izdanim rješenjima i naredbama nadležnih uslijed pojave novog virusa. U ovom segmentu suđenja u razumnom roku ćestvoriti problem,ako će to trajati nekoliko mjeseci i ako sudovi uspiju najveći dio svog posla riješiti takozvanom online komunikacijom ili radom od kuće,onda neće biti preveliki problem. A ako se to shvati kao izgovor za nepostupanje prema standardima suđenja u razumnom roku, to će onda stvoriti pravi problem,smatra Knežević. Kneževićnije želio dati ocjenu je li potez VSTV-a dobar ili ne, navodeći da nije nadležan za “redovito sudstvo”, te je dodao da u većini predmeta u izvršnom postupkunema potrebe za izravnom komunikacijom stranaka, te da u tom smislu nema potrebe za kompletnom obustavom. Vidjet ćemokakve će posljedice biti i rasprave poslije ovoga, kada prestanu izvanredne okolnosti. Ipak, čini mi se da se svi u ovoj zemlji ponašaju na način –bolje da malo djeluju prestrogo nego da snose odgovornostiza nešto što bi izravno moglo ugroziti živote. Meni jedrago da je VSTV reagirao, to mogu kao pravnik reći, kao netko tko je u tom sustavu 30 i nešto godina, ali najbolja ocjena će biti kada prođe ovo sve ikad stavimo na papir korist i štetu od ovakvog ponašanja, pojasnio je Knežević. Istaknuo je daUstavni sud nije značajno usporio svoj rad i da nastoji prati situaciju, reagirati pravovremeno, a trenutno izvršava oko 90 posto svojih aktivnosti.

<***>
NOVINA: poskok.info
DATUM: 28.02.2018
RUBRIKA: Novice
NADNASLOV: N/A
NASLOV: KONAČNO MALO RELAKSACIJE: Čović i Izetbegović raspoloženi, nabacili jedan drugom
PODNASLOV: Strani investitori možda prestanu bježati iz BIH. Domaći investitori možda prestanu iznositi kapital iz BIH nakon današnjeg dana. Tisuće građana BIH možda odgode naum za iseljenjem iz BIH.
STRANA: https://poskok.info/konacno-malo-relaksacije-covic-i-izetbegovic-raspolozeni-nabacili-jedan-drugom/
AUTOR(I): Desk

Strani investitori možda prestanu bježati iz BIH. Domaći investitori možda prestanu iznositi kapital iz BIH nakon današnjeg dana. Tisuće građana BIH možda odgode naum za iseljenjem iz BIH. Naime umjesto prijetji ratom i smrknutih lica danas je iz Sarajeva otišla ova slika. Predsjedavajući Predsjedništva Bosne i Hercegovine Dragan Čović i član Predsjedništva BiH Bakir Izetbegović bili su izuzetno raspoloženi na današnjoj ceremoniji predaje odgovora na Upitnik Europske komisije. Kako su zabilježile kamere N1, danas među članovima Predsjedništva BiH vlada odlična atomosfera. U društvu Ivanića, Izetbegović i Čović su “nabacilI” jedan drugom. Predsjedavajući Predsjedništva Bosne i Hercegovine Dragan Čović i predsjedavajući Vijeća ministara BiH Denis Zvizdić na zvaničnoj ceremoniji u Sarajevu danas su uručili predsjedniku Europske komisije Jean-Claudeu Junckeru odgovore na Upitnik Europske komisije za pripremu Mišljenja o zahtjevu BiH za članstvo u Europskoj uniji. Bh. lideri nazvali su čin predaje odgovora na Upitnik važnim korakom u procesu približavanja BiH članstvu u Europskoj uniji, a priprema i usaglašavanje tih odgovora predstavljali su najkompleksniju fazu u dosadašnjem procesu ispunjavanja obveza iz europske agende. U procesu odgovaranja na Upitnik sudjelovalo  je 1.100 različitih institucija sa svih nivoa vlasti. Upitnik upućen BiH sadržavao je 3.242 pitanja te 33 poglavlja pravne stečevine EU, a komesar Hahn uručio ga je 9. decembra 2016. godine predsjedavajućem Zvizdiću. Upitnik Europske komisije za pripremu mišljenja o zahtjevu za članstvo analitički je instrument politike proširenja EU koji Evropska komisija koristi da bi ocijenila spremnost države koja je podnijela zahtjev za članstvo da stekne status kandidata i otvori pregovore o pristupanju Uniji.

<***>
NOVINA: poskok.info
DATUM: 24.01.2020
RUBRIKA: Svijet
NADNASLOV: N/A
NASLOV: Širi se snimka iz Kine, pokazuje paniku i bijes u pretrpanoj bolnici
PODNASLOV: DRUŠTVENIM se mrežama širi snimka koja navodno pokazuje situaciju u jednoj bolnici u Wuhanu, gradu od 11 milijuna ljudi odakle je krenula epidemija koronavirusa.
STRANA: https://poskok.info/siri-se-snimka-iz-kine-pokazuje-paniku-i-bijes-u-pretrpanoj-bolnici/
AUTOR(I): poskok.info

DRUŠTVENIM se mrežama širi snimka koja navodno pokazuje situaciju u jednoj bolnici u Wuhanu, gradu od 11 milijuna ljudi odakle je krenula epidemija koronavirusa. Kako piše CNN, koji je također objavio snimku, autentičnost iste se ne može utvrditi. Ipak, CNN-ovi novinari su analizirali snimku i dijalekte ljudi na njoj te vjeruju da bi mogla biti autentična. Također, ono što se vidi na snimci je u skladu s onim što objavljuju kineski mediji. Na snimci se vidi hodnik krcat pacijentima. Jedna djelatnica bolnice viče: “Svi prestanite pričati, slušajte me. Tišina.” Ona daje instrukcije drugim djelatnicima da poredaju sve ljude koji dolaze po rezultate testiranja. “Svi koji dolaze po rezultate testiranja neka prate ovog mladog čovjeka do ulaza i poredaju se. Ne budite nervozni”, govori djelatnica. https://www.youtube.com/watch?v=aqQKjQdeUDo&feature=emb_logo This is like a scene straight out of World War Z: “Relief and Panic in the Rush to Catch Last Trains From Wuhan”https://t.co/nPknaKOGynpic.twitter.com/FQrpxYIC3H — Tim Mak (@timkmak)January 23, 2020

<***>
NOVINA: poskok.info
DATUM: 17.07.2012
RUBRIKA: Novice
NADNASLOV: N/A
NASLOV: MARTINA MLINAREVIĆ SOPTA: Oprosti Ljubuški
PODNASLOV: N/A
STRANA: https://poskok.info/oprosti-ljubuski/
AUTOR(I): Desk

Obećala sam ćaći da neću pisati tekst o posljednjim događajima u Ljubuškom. Gledam ga sinoć kako sjedi na balkonu u sutonu zagledan u daljinu, dobri div skoro pred mirovinom, dok se sestra i ja spremamo otići pogledati film o Neđi Galiću u ljubuškoj Vijećnici. Vjerojatno mu po tko zna koji put prolazi kroz glavu pitanje otkud takva djeca iz jedne obične, tradicionalne, katoličke i hrvatske obitelji, odgajana načinom koji ni po čemu nije odstupao od zacrtane norme komšiluka i široke zajednice. _______piše: Martina Mlinarević Sopta l poskok.infoNe bi pomoglo da sam mu rekla da smo upravo takvi, baš zbog tog njegovog zabrinutog pogleda, ali uvijek brižne ruke. Ruke kojom nam je pokazao put i dao mogućnost da sami izaberemo svoje izbore. Zbog te čudesne širine koju je stavio između sebe i nas i svijeta pred nama. Zbog onog mjerača kojim smo određivali stvarnost, a zvao se i zove se srce. Neprofitabilan, nepametan i skroz demode organ. „Ti si Ljubuška Martina, ti imaš moralnu odgovornost reći nešto o svemu ovih dana…“ – čitam u sms-u jutros, dok odlažem mobitel i pokušavam se pribrati u neki normalan tok misli. Sa rodnim gradom je to uvijek najteže. To je ljubav koja izlazi iz svih sfera ljubavi, mjesto kojem pripadaš i onda kad nestaneš s lica zemlje, pa i u nekom raju ili paklu živiš na nekom Humcu, mjesto koje te izgradi i razori, uzdigne i popljuje, koje te umije i ošamari, koje ti zada toliko srece i udaraca i opet potiho plače za tobom svojim posivjelim pročeljima ako negdje odeš. Teško mi je pisati o Ljubuškom. Tada nisam ni kolumnist, ni politički fajter, tada sam samo ona djevojčica što živi kraj Ohaja, što ide u školu na Gračine-seljačine, kupa se na Bunarima i nada se da nikad neće morati otići odatle, ne znajući još uvijek šta će joj život donijeti. U tom i takvom svijetu, učiš da su prijatelji ljudi iz Sokola. Tatino društvo koje ima djecu istih godina i koji su i danas raja što njeguje odlične odnose. Jedan od njih je bio i čiko Faruk, čovjek za kojeg si, zbog njegove sposobnosti popravka svega i svačega od televizije do veš mašine, vjerovao da može popraviti i slomljene lutke i razbijena koljena. Mi smo valjda bili jedino mjesto na svijetu gdje nije postojala ta ljigava riječ „suživot“. Život zajedno bio nam je normalan, nešto čemu se ne čudiš, nismo se „učili“ funkcioniranju s drugim i drugačijim, nego je to bila suština našeg podneblja, smisao našeg identiteta. Ljubuška ljudskost. Kao ona sjena sunca kad ti padne po licu, što je samo ovdje tako zlatno. Bilo mi je sasvim normalno da brat i klinci iz njegova razreda žale za učiteljicom Kijom kad je otišla. Jer im je bila sjajna učiteljica, a ne jer je bila “Muslimanka koja mora ići”. Moja je tetka Zdravka imala svoju priju, učiteljicu Behidžu čije su savršene odjevne kombinacije, nakit, šalovi i damsko držanje tebe kao malu klinku oduševljavali. Braco i Jasmina iz male trgovine bili su ko sa čokolade Braco i Seka. Najljepši i najdostojanstveniji pogreb, ako se to može reći za pogreb, je bila Mirzina dženaza kad je „vječiti osmijeh“ ispraćen na vječni počinak uz pratnju omladine čitavog grada. Moje su najdraže knjige na polici one koje je sa norveškog, u svom novom životu s puno snijega, preveo profesor Munib Delalić. Ništa od ovoga ne smatram velikim, ni posebnim, ni spektakularnim. Svi mi u Ljubuškom tako smo funkcionirali jer drugačije ne znamo. Svi smo mi imali „svoje Muslimane“ i imamo i danas, prijatelje, poznanike, radne kolege. Nismo bili „slučaj“ ni u ratu, a ni u miru. Bar devedeset posto časnih i poštenih ljudi koji nastanjuju moj grad. Proći sinoć kroz špalir uvreda i povika stvoren od dva reda prosvjednika do ulaza u Vijećnicu bilo je nešto najteže u mom životu. Moj prijatelj, sin poginulog branitelja, iz obitelji koju obožavam, s vanjske strane vrata. S one tamo strane vrata Štefa i njena djeca, obitelj koju poštujem. Ljubušak koji je saživljen sa svojim krajem istinski i duboko, koji osjeća svaku suzu i ljutnju i bol, sinoć je morao osjetiti veliki udarac posred grudi. Jebemti, ovo nije moj grad, došlo mi je da vrištim! Nije moj grad ni pjesma „Marjane, Marjane“ što se ironično i apsurdno ori pod Butorovicom. Nije moj grad ni Svetlana Broz čiji su intervjui zadnjih dana podigli toliko besmislene prašine. Ja neću pisati o Neđi Galiću. O njemu mogu svjedočiti samo kroz odličnu djecu. Primjerice, Bojana, osobu koja je istinski duh onog Ljubuškog kojim se svim ponosimo. Ja neću pisati o političkom kontekstu devedesettreće. Moja obitelj o ratu ne priča. Dedo koji je izgubio trojicu braće na Blajburgu i preživio Križni put, nikad o ratu nije pričao ni riječi. Moj otac također. Ne poznajem Ljubuški tih vremena, ali svjetla točka je da unatoč svom zlu, tada nismo bili baš kao drugi. Ali kao i svi drugi, imamo i tamnu, tešku točku tog razdoblja. Često sam o dešavanjima s ljubuškim Muslimanima za vrijeme rata govorila kroz svoje tekstove i govoriti ću dok me ima. Raseljeni grad i njegove velike ličnosti uvijek će biti mrlja na tim sjećanjima. Baš kao što sam govorila o stradanjima Hrvata u Trusini ili primjerice, Uzdolu. O onim stradanjima o kojima se u bošnjačkom, medijskom prostoru nije smjelo i danas se ne smije znati. O onim mrtvima kojih kao i da nema. Suočavanje sa našom prošlošću jedini je korak ka ispravnoj budućnosti. Ne vjerujem u voljenje svog, dok pljuješ drugog. Serem ti se na to domoljublje i patriotizam, dok jednog uzdižeš, a drugog šamaraš. Dok su samo jedni žrtve, a ostali obični mrtvi. Bila mi je čast biti u društvu odlične ekipe sinoć sa premijeri filma. Sinova i kćeri divnih ljudi, Hrvata iz Ljubuškog. Svi smo mi prijatelji i poznanici Štefine djece, ali svi smo mi došli kao djeca koje je gospođa Broz neopravdano prozvala u svom intervju-u. Koji bi se, prema njenim riječima, trebali izvinuti za postupke svojih roditelja i oni također, da bismo se nekad mogli ponositi s njima. Gledam Inu i razmišljam o njenom ocu, profesoru Matiću. Gledam Marija i razmišljam o svom dragom profesoru Grgi Brkiću. Moj grad je pun takvih očeva i takve djece. Ljudi koji su s Muslimanima iz Ljubuškog proveli čitav svoj radni i životni vijek. Ali bez pompe, i ljudski, u tišini. Ljudi koji nisu zaslužili generaliziranja po medijima proteklih dana. Ljudi koje su zaboljele selektivno plasirane istine od strane onih koji s Ljubuškim nemaju nikakve dodirne točne ni na atlasu. Nije problem u Neđi, u filmu, u politici. Plastično i pojednostavljeno rečeno, najveći udarac običnom čovjeku u Ljubuškom je bilo to, da se grad predstavlja kao avetinjsko gnijezdo, jer je, uz idiote iz vihora rata koji IMAJU svoja imena i prezimena, čija se imena i prezimena MORAJU reći i ponavljati, devedeset posto stanovnika Ljubuškog bilo protiv svih sranja tih godina. Mnogi su čuvali kuće svojim prijateljima, mnogi su dugo u noć nekome u Švedskoj telefonom opisivali kako izgleda Gožulj u jesen. Kao Ljubušanku, izuzetno me pogađa situacija u gradu zadnjih dana. Strašno mi je kako se od gradića koji ničim to nije zaslužio stvorila nezapamćena histerija, toliko da me jučer zove prijatelj iz Sarajeva i kaže – „Ispade taj tvoj grad masovni koncentracioni logor?“ Žao mi je što film o Neđi Galiću nije pomogao u rasvjetljivanju činjenica o stradanju Bošnjaka što je potrebno, danas, 2012. godine da se konačno desi, jer u njemu nije iznesen nijedan relevantni podatak, nego je poslužio kao zamagljeni ideološki okvir za neke sasvim druge ciljeve. A što zasigurno nije bila želja većine onih ljudi koje poznajem i koji su se pojavili u filmu. Isto kao što duboko vjerujem da one nesretne žene poginulih branitelja ispred vrata sinoć, nisu troglavi fašisti u svojim svakodnevnim životima. Zbog čega se sve odigralo na ovako ružan način, najviše na štetu samoga grada i obitelji Galić, vrijeme će pokazati. Sad se tek uvjerih da se može i tekst napisati u suzama. Još mi je ispod lakta primjetna jeza od sinoć dok sam u svom gradu dočekana posprdnim uzvicima i negodovanjem. Grada čije sam ime pronosila s ponosom gdje god sam stigla. Samo zato jer sam otišla pogledati film. Samo zato jer ne pristajem biti lutka na koncu i imam hrabrosti suočiti se svim aspektima istine i laži, pa i stati pred Svetlanu Broz i postaviti joj nekoliko pitanja i reći da moj grad nije ono čim ga se naziva. Naša je budućnost jedino u dijalogu. Ali ne u dijalogu onih ispred ulaza i onih unutra, sa zidom i policijom između. Da se umjesto vike i urlikanja ušlo i izreklo ono što protivnike ovog filma tišti, ma da se i zagalamilo, zaplakalo i objasnilo neke stvari, možda bi sve imalo jedan drugačiji smisao. Možda moj grad ne bi izgledao onako tužno dok sam ga ostavljala sinoć u mraku i šapnula tiho – Oprosti. Tebi jedinom imam potrebu da se ispričam, Ljubuški moj. FRA DALIBOR MILAS: Ima li fašizma u Ljubuškom? Kako je izgubljena bitka za Ljubuški?

<***>
NOVINA: poskok.info
DATUM: 23.11.2016
RUBRIKA: Novice
NADNASLOV: N/A
NASLOV: ČOVIĆ: Ključna stvar je povjerenje koje smo potpuno izgubili
PODNASLOV: N/A
STRANA: https://poskok.info/covic-kljucna-stvar-je-povjerenje-koje-smo-potpuno-izgubili/
AUTOR(I): Desk

Posljednji u nizu tri lidera vladajuće bh. koalicije, nakon zajedničkog sastanka obratio se Dragan Čović, predsjednik Hrvatske demokratske zajednice BiH, koji je također govorio o temama zajedničkog sastanka.Čović je kazao kako će HDZ BiH učiniti sve da nitko nema razloga kazati da ova stranka nešto blokira i da se ne može sa stola uzeti samo nešto što nekome u danom trenutku odgovara, jer je sve to interes stranke ili pojedinca, javlja Fena.Tijekom razgovora kaže da je apostrofirao zašto ranije dogovorena pitanja nisu riješena navodeći da je i dva mjeseca nakon izbora situacija kao da je u tijeku izborna kampanja, “gdje svako prepričava što bi tko trebao raditi”. Čović je zagovornik ideje da se što manje u javnost iznosi ono što je negativno, odnosno da se promoviraju pozitivne stvari djelovanja vlasti na federalnoj i državnoj razini.“Mislim da ćemo tako početi ubrzanije rješavati probleme. Godinu i pol dana je ispred nas što možemo iskoristiti jer nema izbora. Pri tome je ključna stvar povjerenje jer smo ga potpuno izgubili”, rekao je Čović.Kroz rad izvršne i zakonodavne vlasti vladajuća koalicija, naglasio je, treba provesti dana obećanja. Zato će se lideri HDZ-a BiH, SDA i SBB ponovo sastati u ponedjeljak, kada će o ključnim pitanjima u Federaciji i BiH nastaviti razgovarati i s nositeljima izvršne i zakonodavne vlasti ispred tri stranke kako bi za ono što se dogovori svi preuzeli obvezu i da se te utvrđene stvari stave na dnevni red sjednica parlamenata.“Prije toga složili smo se da svatko svoje suradnike pozove s ciljem da se analiziraju sva pitanja, koja su ranije javno usuglašena, ali do sada nisu realizirana. Na taj način znat ćemo prioritete koji će ići u proceduru”, kazao je Čović novinarima u Sarajevu nakon sastanka./Fena/HMS/

<***>
NOVINA: poskok.info
DATUM: 26.04.2019
RUBRIKA: Novice
NADNASLOV: N/A
NASLOV: Dodik se sastao sa papom Franjom: Važno sačuvati mir i stabilnost
PODNASLOV: N/A
STRANA: https://poskok.info/dodik-se-sastao-sa-papom-franjom-vazno-sacuvati-mir-i-stabilnost/
AUTOR(I): poskok.info

Predsjedatelj Predsjedništva BiH Milorad Dodik razgovarao je danas s papom Franjom u Vatikanu. Nakon sastanka je izjavio kako je zadovoljan sastankom. Dodik je rekao za RTRS da je zadovoljan sastanak s papom Franjom. Naglasio je da je potrebno nastaviti suradnju institucija Republike Srpske i BiH s Katoličkom crkvom. – Razgovarali smo o važnim pitanjima u Europi i svijetu. Zaključili smo da je veoma važno da se sačuvaju stabilnost i mir. Zajednički smo izrazili žaljenje zbog događaja na Novom Zelandu i Šri Lanki – rekao je Dodik. On je naglasio da su razgovarali i o podršci Republike Srpske Katoličkoj gimnaziji u Banjaluci, kao i obnovi katoličke crkve na Petrićevcu, koja je u završnoj fazi. – Potrebna je suradnja sa svim vjerskim zajednicama, jer je to način kako možemo ići dalje – izjavio je Dodik. Istakao je da je papi prenio pozdrave patrijarha srpskog Irineja. Predsjednica Republike Srpske Željka Cvijanović je rekla da je papa čestitao Vaskrs vjerujućem narodu u Republici Srpskoj i BiH. Sastanak je trajao 45 minuta, iako je običaj da sastanci s poglavarom Rimokatoličke crkve traju 20 minuta, doznaje RTRS. Dodik je razgovarao i s državnim tajnikom Svete stolice, kardinalom Pietrom Parolinom. Pred sastanak Dodika i pape u središtu Rima postrojena je i papinska garda koja je dočekala srpskog člana i predsjedatelja Predsjedništva BiH.

<***>
NOVINA: poskok.info
DATUM: 30.06.2012
RUBRIKA: Novice
NADNASLOV: N/A
NASLOV: Zlatko Lagumdžija i SDP odustaju od proizvodnje novih komšića!?
PODNASLOV: N/A
STRANA: https://poskok.info/zlatko-lagumdzija-i-sdp-odustaju-od-proizvodnje-novih-komsica/
AUTOR(I): Desk

Prijedlog izmjene Ustava BiH i federalnog izbornog zakona BiH kojeg je sačinilo mješovita povjerenstvo SDP-a i dva HDZ-a, kojom bi se provela presuda u slučaju Sejdić- Finci, te tako sigurala mogućnost pripadnicima nacionalnih manjina da se kandidiraju za Dom naroda i Predsjedništvo BiH, ali i konstitutivnim naroda da imaju jednak utjecaj na izbor tročlanog “šefa države” nedvojbeno upućuje na zaključak kako SDP- odustaje od politike majorizacije Hrvata u BiH. Dužnosnici te stranke, naime, zajedno s kolegama iz dva HDZ-a sačinili su, hvale vrijedan dokument, koji, ukoliko mu se osigura dvotrećinska podrška u Zastupničkom, te u Domu naroda, otklanja  mogućnost za pojavu novih “Komšića”, već na sljedećim parlamentarnim i izborima za Predsjedništvo BiH. Ni jedan narod, naime, neće moći više drugome birati člana Predsjedništva BiH. Kako bi se oni, prema usuglašenom prijedlogu, birali iz Zastupničkog- dakle, građanskog doma Parlamenta BiH, a kako bi na njihov izbor presudan utjecaj imali nacionalni klubovi Doma naroda, to znači kako će oni imati i građanski i nacionalni legitimitet. Naime, članovi Predsjedništva bit će iz redova zastupnika, dakle oni koje su izabrali birači, a potvrdila tri nacionalna kluba. To praktično znači da klub Hrvata, može potvrditi izbor nekog Jakoba, Mustafu, Matu ili Marka za člana Predsjedništva BiH. On je, dakle, kao budući član tročlanog šefa države, predstavnik građana, jer su ga građani birači izabrali u Zastupnički dom, ali i predstavnik Hrvata u Predsjedništvu BiH, jer ga je Klub Hrvata potvrdio za svog predstavnika. Mehanizam koji će onemogućiti da u Domu naroda Parlamenta BiH sjede oni koji, uistinu, predstavljaju konstitutivne narode osiguran je prijedlogom izmjena načina izbora delegata u nacionalne klubove Doma naroda federalnog parlamenta, iz kojeg se biraju hrvatski i bošnjački klub Doma naroda Parlamenta BiH. Prema usuglašenom prijedlogu broj “nacionalnih delegata” iz svaka županije ovisit će  udijelu pojedinog naroda u toj županiji, u ukupnom nacionalnom korpusu. Primjerice, ako je, a to će se  već od 2014., nakon popisa stanovništva, znati precizno,  Hrvata u F BiH 460.000, a u Zapadnohercegovačkoj županiji ih  živi 100 tisuća, to znači da će ZHŽ u hrvatskom klubu Doma naroda federalnog parlamenta imati 21 posto od 17 delegata. S druge strane, neka stranka u, primjerice Goraždanskoj županiji, može staviti na listu i 5 Hrvata, ako u toj županiji živ, recimo 46 Hrvata, ta će županija u nacionalnom klubu u Domu naroda sudjelovati s 0,001 posto. Ovaj model naravno odnosi se na sve druge županije i na sve narode. Ukoliko bude prihvaćen on će otkloniti manipulaciju i nepravdu koju su proizveli Petritschevi nametnuti amandmani, po kojima je zanemariv broj Hrvata u Goraždanskoj županiji davao jednog Hrvata u Dom naroda, jednako kao i, primjerice, Posavska županija u kojoj živi 30.000 Hrvata Za prihvaćanje ovog prijedloga na državnoj i federalnoj razini,  potrebno je osigurati dvotrećinsku većinu u Zastupičkim i domovima naroda, i većinu u nacionalnim klubovima. SNSD i SDS insistiraju da se član Predsjedništva BiH iz RS i dalje bira kao i do sada izravno, no nije isključeno da na kraju prihvate prijedlog koje su usuglasile stranke nove parlamentarne većine iz F BiH jer je ulog prevelik. Time bi, naime,  bila otklonjena posljednja prepreka za stupanje na snagu Sporazuma o stabilizaciju i pridruživanje, čime bi BiH mogla aplicirati za status kandidata za članstvo u EU. Ovim modelom, osim toga, neosporno bi bilo da bi jedan od članova Predsjedništva BiH bio zastupnik u Zastupničkom domu Parlamenta BiH iz RS, dakle imao bi izborni legitimitet glasača iz RS, a klub Srba u Domu naroda imao bi odlučujuću ulogu u njegovom izboru. I treći razlog, ukoliko je SNSD-u, uistinu stalo, kao što tvrde da i Hrvati u BiH budu ravnopravni, evo prilike da to na djelu pokažu, podržavajući model koji to omogužava, a ničim ne ugrožava suverenitet Srba u BiH. Treba, naravno, napomenuti da nova parlamentarna većina u F BiH i BiH , nema dostatan kapacitet da dvotrećinskom većinom “progura” dogovoreni model, te da će za njegovo prihvaćanje biti nužna podrška SDA, koja ima većinu u bošnjačkok klubu, na federalnoj, ali i na državnoj razini. ( K: M. / Dnevnik.ba)

<***>
NOVINA: poskok.info
DATUM: 18.12.2012
RUBRIKA: Novice
NADNASLOV: N/A
NASLOV: Bevanda: BiH će ovu godinu završiti sa suficitom
PODNASLOV: N/A
STRANA: https://poskok.info/bevanda-bih-ce-ovu-godinu-zavrsiti-sa-suficitom/
AUTOR(I): Desk

Predsjedavajući Vijeća ministara BiH Vjekoslav Bevanda je na današnjoj godišnjoj konferenciji za novinare kazao je kako je jedan od uspjeha Vijeća ministara u ovoj godini donošenje Globalnog fiskalnog okvira 2012.-2014. i 2013.-2015. godina.On je podsjetio da je 2015. predviđeno povećanje Globalnog fiskalnog okvira, jer je procjena da će aktualna kriza u toj godini omogućiti određeni rast, a samim tim definirano je i veće izdvajanje za državni proračun.„Mi ćemo ovu godinu završiti sa suficitom, bez jedne marke duga i još će nam ostati slobodni novci”, kazao je  Bevanda.On je također naveo da je Vijeće ministara danas donijelo odluku i da će druga tranša stand by aranžmana s Međunarodnim monetarnim fondom biti uplaćena na račun Centralne banke BiH sljedećeg tjedna.„Europska komisija i MMF će pratiti razvoj i sasvim normalno je da nećemo ulaziti u avanturizam da nešto što smo dobro započeli, uništimo. Dakle, slušat ćemo svačije dobronamjerne sugestije”, kazao je Bevanda.Bevanda se osvrnuo i na posjetu Bruxellesu i susrete s najvećim autoritetima Europske unije.„Tada smo dobili popis od 26 stvari koje nisu završene. Ja sam vjerovao da Vijeće ministara može završiti sve ono što je u njegovom domenu”, kazao je on.Bevanda je kazao da je tijekom posjete Štefena Fulea dobio priliku za razgovor s njim u četiri oka, na kojem su prošli sve te točke i ustanovili da su od 26 stvari završene 24.On je također dodao da je ostala uspostava efikasnog koordinacijskog mehanizma za koji je i EU kazala da je potrebno dvije godine da se uspostavi, i druga neispunjena stavka je implementacija presuda suda u Strasbourgu u predmetu Sejdić – Finci.„Novac za granične prijelaze je osiguran”, izjavio je Bevanda govoreći o odnosima BiH i Hrvatske nakon ulaska te zemlje u EU naredne godine.Na pitanje o trilateralnom sastanku Hrvatske, Europske unije i BiH, Bevanda je kazao da je u žiži tog sastanka pitanje prolaza na potezu Neum – Ploče.„Na tom sastanku će sudjelovati eksperti koji imaju smjernice Vijeća ministara kakve stavove trebaju zastupati, a ti stavovi su u jednoj rečenici jednako interesi BiH”, kazao je on.( Anadolija)

<***>
NOVINA: poskok.info
DATUM: 23.02.2023
RUBRIKA: Novice
NADNASLOV: N/A
NASLOV: TOTALNO NEOČEKIVANI POTEZ BOŠNJAKA: Na čelu OSE postavili čovjeka s diplomom
PODNASLOV: Izvršni obavještajni odbor potvrdio je novu upravu OSA-e, doznajeRaport.
STRANA: https://poskok.info/totalno-neocekivani-potez-bosnjaka-na-celu-ose-postavili-covjeka-s-diplomom/
AUTOR(I): poskok.info

Izvršni obavještajni odbor potvrdio je novu upravu OSA-e, doznajeRaport. Sjednica ovog odbora kojeg čine predsjedateljica Vijeća ministara BiH Borjana Krišto, ministar obrane Zukan Helez te ministar financija Zoran Tegeltija održana je danas nakon sjednice Vijeća ministara. Almir Džuvo je bio ravnatelj OSA-e do 2015. godine, a na tu poziciju je postavljen kao profesionalni policajac s iskustvom u obavještajnoj službi Federacije BiH (FOSS). Nakon ravnatelje fotelje u OSA-i bio je šef Misije BiH pri NATO-u. Prije ovih angažmana Džuvo je bio ministar unutarnjih poslova Kantona Sarajevo (2000. – 2002. godine, ispred SDP-a). Podsjetimo, da bi postao ravnatelj OSA-e Džuvo je trebao “zeleno svjetlo” i Predsjedništva BiH kao i zajedničkog povjerenstva oba doma Parlamenta BiH./HMS/


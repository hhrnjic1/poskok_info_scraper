<***>
NOVINA: poskok.info
DATUM: 27.05.2018
RUBRIKA: Novice
NADNASLOV: N/A
NASLOV: Rambo vs Terminator: Tko ima bolji vozni park
PODNASLOV: Dva najpoznatija akcijska junaka s kraja prošlog milenija dijele jednaku strast prema skupocjenim automobilima, a vrijednost njihovih ergela mjeri se u milijunima.
STRANA: https://poskok.info/rambo-vs-terminator-tko-ima-bolji-vozni-park/
AUTOR(I): Desk

Dva najpoznatija akcijska junaka s kraja prošlog milenija dijele jednaku strast prema skupocjenim automobilima, a vrijednost njihovih ergela mjeri se u milijunima. I dok su desetljećima nemilice pucali iz svih kalibara, šakama rješavali sve dileme i rasprave, te bili vrlo škrti na riječima, Arnold Schwarzenegger i Silvester Stallone iza sebe imaju impresivnu zbirku blockbustera, a još impresivnije je njihovo bogatstvo. Pritom im politički i nadasve humanitarni rad nije stran, a nerijetko podlegnu strastima svakog pravog muškarca. Tu ne mislimo na hranu i piće, jer dečki i sa 70 godina na leđima drže formu. Da, treća najvažnija stvar na svijetu je nekome nogomet, a nekom automobil. Kod njih je auto, i to više njih. Bivši Terminator je zadržao svoj imidž i u pogledu automobila, pa tako u njegovoj zbirci mjesta ima za nekoliko Hummera, Mercedesov  Unimog, pa i pravo vojno vozilo, Oshkosh M-ATV. Od rafiniranih sportaša ima naravno Bugatti Veyrona, i to najprestižniju izvedbu, ali i uvijek posebni Bentley. Mercedesov roadster s AMG-ovim potpisom je još jedan dragulj, kao i bar jedan Porsche 911. Stallone je u svojem izboru puno rafiniraniji. Tako iz grupe pravih muških vozila bira G klasu, nekoliko njih, a na popisu sportaša ima Ferrari, ali  Aston Martin. Pritom ne zazire ni od hot rod prerada, pa i oldtimera. I da, Rambo također ima u svojoj garaži jednog Bugatti Veyrona.

<***>
NOVINA: poskok.info
DATUM: 31.01.2015
RUBRIKA: Religija
NADNASLOV: N/A
NASLOV: SKANDAL KOJI SE POKUŠAO SKRITI: Atentat na Ivana Pavla u Sarajevu pokušali su izvršiti strani islamisti. Tužiteljstvo krilo slučaj, državljanstva napadačima i danas nisu oduzeta!
PODNASLOV: Njima dvojici državljanstvo BiH nije oduzeto, iako su ga dobili nezakonito, piše list.
STRANA: https://poskok.info/skandal-koji-se-pokusao-skriti-atentat-na-ivana-pavla-u-sarajevu-pokusali-su-izvrsiti-strani-islamisti-tuziteljstvo-krilo-slucaj-drzavljanstva-napadacima-i-danas-nisu-oduzeta/
AUTOR(I): Desk

Italija je od BiH 1999. godine tražila da izruči Saleha Nedala zvanog Hašim i Karaja Kamela zvanog Abu Hamza zbog sudjelovanja u organiziranju atentata na tadašnjeg papu Ivana Pavla Drugog u Bologni, ali su kantonalni sudovi u Sarajevu i Travniku to odbili uz obrazloženje da nije moguće izručenje državljana BiH, piše “Glas Srpske”. Njima dvojici državljanstvo BiH nije oduzeto, iako su ga dobili nezakonito, piše list. Nedal je rođen 1. ožujka 1970. godine u Jemenu, ali mu je šef odjeljenja u CSB Sarajevo Mirsada Beganović – Žutić 28. prosinca 1995. godine potpisala odobrenje za upis u registar rođenih sarajevske općine Centar. Ta odluka je donesena na osnovu odluke MUP-a RBiH od 1992. godine, kad mu je dano državljanstvo BiH, prenosi Srna. Kamel, koji je rođen u Tunisu, državljanstvo BiH dobio je na osnovu lažnih podataka, a upisan je 1995. godine u knjigu rođenih u Zenici na osnovu odluke CSB Zenica od 29. rujna 1995. godine. To mu je odobrio tadašnji načelnik CSB Zenica Šefik DŽaferović, koji je danas visokopozicionirani dužnosnik SDA i predsjedavajući Predstavničkog doma Parlamenta BiH, javlja Srna.

<***>
NOVINA: poskok.info
DATUM: 11.05.2012
RUBRIKA: Društvo
NADNASLOV: N/A
NASLOV: Bilećanka
PODNASLOV: N/A
STRANA: https://poskok.info/bilecanka/
AUTOR(I): Desk

Pjesma “Bilećanka” nastala je 1940. godine u koncentracijskom logoru za političke zatvorenike u Bileći. Naime, Kraljevina Jugoslavija je, po ugledu na nacističku Njemačku i fašističku Italiju, počela otvarati koncentracione logore za komuniste i antifašistički orijentirane intelektualce u periodu od 1935. do 1941. godine. Prvi takav logor otvoren je u Višegradu 1935. godine, a zatim širom Kraljevine Jugoslavije: u Lepoglavi,beogradskoj Glavnjači,Sremskoj Mitrovici,starom austrijskom zatvoru u Kotoru,Kolašinu,Dubrovniku,Kragujevcu,Zagrebu,Ljubljani,Skoplju itd. Zatvaranje svih ustanika protiv širećeg europskog fašizma  bio je jedan od značajnijih političkih ustupaka Hitlerovoj Njemačkoj i Musolinijevoj Italiji. Dodvoravanje u nadi da će ih zaobići nadolazeći nacizam. Pripreme za otvaranje logora u Bileći počele su prosinca 1939. godine, da bi bio otvoren u siječnju 1940. godine, u starim austrijskim kazamatima, prethodno turskoj kasarni. Postojale su četiri sobe: slovenska, makedonska, srpska i ženska u koje su smešteni logoraši. Prva grupa zatvorenika dovedena je u logor u Bileću 18. siječnja 1940. godine. Bili su dopremljeni najistaknutiji komunisti iz Beograda i drugih krajeva Jugoslavije, i to na osnovu protuustavne uredbe Vlade iz 1939. godine i bez sudske presude. Među 82 zatvorenika Bilećkog logora našli su se istaknuti jugoslavenski komunsti:Moša Pijade, Ivan Milutinović, Ivo Lola Ribar, Kosta Stamenković, svi članovi CK KPJ. Zatim Todor Vujasinović, Đorđe Andrejević Kun, Bora Baruh, Pepica Kardelj, Milan Apihi drugi. Kada su komunisti Bileće saznali tko se sve nalazi u logoru, izvjestili su građane, mladež i seljaštvo ovog sreza. U Bileću, po zadatku CK KPJ, dolaziMiro Popara, član Oblasnog komiteta za Hercegovinu, koji pokreće vezu s logorašima i preuzima vođenje akcijama za ukidanje logora i puštanje na slobodu svih zatvorenika. Uslijedili su otvoreni protesti stanovnika Bileće, kao i ostalih srezova istočne Hercegovine, protiv daljnjeg postojanja logora. Putem peticije, i slanje delegacije banuZetske banovine,Božidaru Krstiću, zatraženo je da se zatvorenici monentalno puste. Hercegovski narod činio je sve da se pomogne zatvorenicima u logoru, a, između ostalog, organizirano je i prikupljanje priloga za logoraše. Građani Bileće cvijećem su zasipali stazu kuda su žandarmi vodili zatvorenike iz logora do rijeke Trebišnjice. Zahvaljujući masovno organiziranim akcijama i odlučnosti naroda ovog kraja, logor u Bileći je raspušten u studenome 1940. godine, poslije trajanja od nepunih 11 mjeseci. To se nije dogodilo s ostalim logorima u Kraljevini Jugoslaviji, čiji zatvorenici su dočekavši početak Drugog svjetskog rata bili predani okupatoru.

<***>
NOVINA: poskok.info
DATUM: 29.01.2018
RUBRIKA: Sport
NADNASLOV: N/A
NASLOV: Noć muzeja u Gorici 2018. privukla brojne posjetitelje i ljubitelje sporta
PODNASLOV: N/A
STRANA: https://poskok.info/noc-muzeja-u-gorici-2018-privukla-brojne-posjetitelje-i-ljubitelje-sporta/
AUTOR(I): Desk

Bratovština sv. Stjepana Prvomučenika Gorica-Sovići, Župni ured Gorica-Sovići, Matica hrvatska Grude i Hrvatska franjevačka arheološka zbirka „sv. Stjepan Prvomučenik“ Gorica i ovu su godinu 26. siječnja 2018. organizirali po 8. put u Gorici Noć muzeja. Ove je godine ova muzejska noć bila pod motom:Muzeji i sport – brže, više, jače… citius, altius, fortius… Za tu prigodu predstavljena je knjiga autora Blaža Duplančića iz SplitaIVAN GUDELJ – HAJDUČKA PRIČA. Ova dobra knjiga govori o životu uspješnog nogometaša Ivana Gudelja čija je velika nogometna karijera prekinuta u 26. godini zbog bolesti Hepatitisa B. Ova je knjiga svojevrsno svjedočanstvo, kako su proslavljenog nogometaša Ivana Gudelja, zapravo vjera u Boga i pozitivno razmišljanje usmjerili dalje u njegovu životu! Na početku su sve nazočne pozdravili predsjednik Bratovštine Dragan Prlić i Načelnik općine Grude Ljubo Grizelj. Načelnik je i otvorio prigodnim govorom ovogodišnju Noć muzeja koja se u Gorici održava 8. put zaredom i dio je Noći muzeja pod pokroviteljstvom Hrvatskog muzeološkog društva iz Zagreba. Predstavljači knjigeIvan Gudelj-Hajdučka pričabili su: prof. Mijo Grabovac, novinar Blaž Duplančić, Marinko Boban i Ivan Gudelj. Prije samog predstavljanja knjige prikazan je kratak dokumentarni film o Ivanu Gudelju. Marinko Boban, prvi Gudeljev trener u Mračaju, ispripovijedao je prve Gudeljeve korake u nogometnim klubovima i sve poteškoće koje su bile prisutne u tom vremenu na ovim prostorima, od onih materijalnih do onih obiteljskih i socioloških, ali je naglasio kako se u samom početku vidjelo da se radi o jednom izuzetno talentiranom nogometašu, što se zapravo kasnije i obistinilo. Profesor Mijo Grabovac je svoje kazivanje usmjerio na Gudeljevu nogometnu karijeru, na njegov žar i strast kojun je imao dodirom sa svakom loptom koja mu je došla u noge. Ova knjiga je zapravo priča o velikoj nadi, o pravom ‘Hajdučkom srcu’. „Ivana Gudelja poznajem od početaka njegove karijere do danas, od njegova dolaska kao mladića iz rodnih Zmijavaca u Split. Naglašavam kako je on bio najmlađi kapetan seniorske reprezentacije bivše Jugoslavije sa samo 22 godine. Nažalost na samom vrhuncu karijere, u 26. godini, morao je zbog bolesti reći zbogom nogometu”, kazao je između ostaloga Mijo Grabovac. Autor knjige novinar Blaž Duplančić kazao je da je dvije godine pisao ovu knjigu, a informacije za pisanje pronalazio je u razgovorima s Ivanom Gudeljom te u ahrivskim novinskim člancima. Malo je ovakvih biografija i treba ih nastaviti pisati, kazao je autor. Svi predstavljači su naglasili važnost sporta u ljudskom životu, ali i to da se u životu čovjeka može dogoditi u svakom trenutku određeni lom, koji promijeni u trenu cijeli čovjekov životni tijek i vijek. Upravo je takva priča Ivana Gudelja, koji je na vrhuncu svoje karijere, kad su ga tražili najveći europski klubovi, morao zbog bolesti prekinuti svoju nogometnu karijeru. Gudelj se, međutim, nije predao, nego je kročio dalje kroz svoj život snažnom i čvrstom vjerom u Boga i pozitivnim razmišljanjem o životu. Ivan Gudelj je na kraju svima od srca zahvalio na dolasku! Ovo Gudeljevo svjedočanstvo svi prisutni u staroj crkvi, a crkva je bila puna, pozdravili su dugim i jakim pljeskom, iskazujući poštovanje ovom velikom čovjeku. Gudelj i drugi predstavljači su svojim govorima izmamili i suze na oči mnogima nazočnima na ovoj promociji. Fra Ante Marić, ravnatelj Hrvatske franjevačke arheološke zbirke sv. Stjepana Prvomučenika u Gorici, kratko je na kraju programa protumačio važnost ovoga prostora i svih pronađenih arheoloških ulomaka oko stare crkve koji su na ponos i diku cijelog našeg podnebesja. Svi ti arheološki ulomci i nalazi pokazuju starost i životnost našega prostora sve od prapovijesti, grčkog, rimskog, starohrvatskog doba kroz srednji vijek sve do danas. Glazbeni dio programa uljepšala je klapa Bratovština Gorica-Sovići otpjevavši dvije prigodne pjesme. Program je lijepo moderirala i vodila prof. Mirjana Mima Vlašić. Nakon predstavljanja knjige u Galeriji u staroj kapeli u Gorici bilo je otvorenje izložbe fotografija pod nazivomIZ NOGOMETNE RIZNICE OPĆINE GRUDE. Svatko je mogao pogledati iArheološki muzeji sve umjetničke kutke ustaroj crkvi i Galerijiu Gorici sve od 23 sata.

<***>
NOVINA: poskok.info
DATUM: 30.03.2025
RUBRIKA: Društvo
NADNASLOV: N/A
NASLOV: Jelinić na pola puta: Ovo što doživljavam na putu nadmašilo je sva moja očekivanjaAutor: Irma Leto Nametak | Istina.media
PODNASLOV: N/A
STRANA: https://poskok.info/jelinic-na-pola-puta-ovo-sto-dozivljavam-na-putu-nadmasilo-je-sva-moja-ocekivanjaautor-irma-leto-nametak-istina-media/
AUTOR(I): poskok.info

„Ja hodam za one ljude koji još nisu oprostili, koji možda i ne pomišljaju da oproste. Želim ovu pokoru od tisuću kilometara prikazati za njih i da njihovo srce omekša, da i njima Bog da dar oprosta i mir u srcu, jer svatko zaslužuje mir“, riječi su Josipa Jelinića za Istinu, 33-godišnjaka iz Ljubuškog, koji je u Korizmi krenuo na hodočašće kroz Bosnu i Hercegovinu, noseći križ na svojim leđima. Put ovog mladog čovjeka nije običan hod, to je čin duboke vjere, žrtve i nade. Kako kaže inspiraciju je pronašao u Amerikancu Jayu Murphyju, koji je prešao šest tisuća kilometara s križem na leđima iz ljubavi prema Bogu i svojoj zemlji. Josip je osjetio poziv da to učini za Bosnu i Hercegovinu, u svrhu pomirenja tri naroda, za oprost, za ljubav. „Naša zemlja bila je zahvaćena ratom i volio bih da svi međusobno jedni drugima oprostimo za te rane rata. Zato sam odlučio u Korizmi 45 dana kroz BiH nositi križ kao jedan znak pokore, za međusobno pokajanje i opraštanje Bošnjaka, Srba i Hrvata za uvrede nanošene u ratu“, kazao je Josip. Na leđima nosi težak drveni križ, simbol žrtve i oprosta, a uz njega ponosno ističe zastavu Bosne i Hercegovine, želeći pokazati da njegov hod nije samo osobni čin, već simbol jedinstva i pomirenja svih naroda u BiH. Uz križ i zastavu, na sebi nosi majicu s natpisom „Hod za pomirenje naroda u BiH“ i, kako kaže, svaki njegov korak popraćen je molitvom. „Nosim zastavu BiH jer želim pokazati da smo mi jedan narod, narod ljubavi, bez obzira na nacionalnost ili vjeru. Ovo je zemlja svih nas, i svi zajedno trebamo raditi na pomirenju, na ljubavi i na oprostu“, poručuje Josip. Danas je 24. dan njegovog hodočašća. Za Istinu je govorio kada je sjeo da odmori, nakon dugog vremenskog razdoblja pješačeći uz brdo. „Očekivao sam ljubav, ali ovo je požar Božje milosti“ Josip priznaje da je vjerovao u dobre ljude i u to da će ga dočekivati s toplinom, ali ono što je doživio na svom putu nadmašilo je sva njegova očekivanja. „Vjerovao sam da će biti predivnih susreta s ljudima zato što sam ušao otvorenog i čistog srca u ovu inicijativu, ali stvarno nisam vjerovao, niti sam očekivao da će biti toliko predivnih susreta sa ljudima koliko sam ih doživio“, kazao je Josip, dodajući da je ovo što se događa pravi „požar ljubavi“ koji se širi Bosnom i Hercegovinom. Ljudi mu trube iz automobila, izlaze iz kuća da ga pozdrave, nude mu hranu, kavu, smještaj.„Gdje god sam došao, i Bošnjaci, i Srbi, i Hrvati su me predivno primili. Jako mi je teško izdvojiti neka mjesta ili gradove, mislim da bi to bilo nezahvalno, ali ono što mogu reći je da sam stvarno blagoslovljen, jer gdje god dođem – dobrodošao sam“, opisuje Josip za Istinu svoj križni put. Posebno ga je dirnulo kada su mu se ljudi spontano počeli pridruživati u nošenju križa.„Puno ljudi mi se dosad i pridružilo i pomoglo mi nositi križ. Sigurno preko 40-50 ljudi je dosad nosilo križ. I sprema se, također, u mjestima u koja ću doći kroz sljedećih 20 dana još puno novih ljudi koji žele nositi križ i olakšati mi ovaj križni put“, rekao je Josip s vidnim ponosom i zahvalnošću. „Bosna i Hercegovina osvaja moje srce, a Križ oprosta osvaja nju!“ „Ponekad me netko pita, s obzirom koliko hodaš, jesi si smršao imalo?“, kazao je Josip.„A ja volim reći (u šali): Mislim da ću ja biti jedini kršćanin koji se udebljao na Križnom putu. Nema šanse hodati po Bosni i Hercegovini i ostati gladan! I Hrvati, i Srbi i Bošnjaci su mi kroz ovih 20 dana otvorili vrata svoga doma, a ono što je najbitnije otvorili su mi vrata svoga srca. Prekjučer sam ručao u Bošnjaka, jučer u Srba a danas u Hrvata. Požar ljubavi se širi. Bosna i Hercegovina osvaja moje srce, a Križ oprosta osvaja nju! Isuse hvala ti“, kazao je Josip. Podrška Crkve i zajedništvo s vjerskim vođama Josip nije sam u ovom hodu. Njegov križni put podržali su i vjerski autoriteti, a posebno mu znači blagoslov biskupa Petra Palića, kardinala Vinka Puljića i nadbiskupa Tome Vukšića.„Također sam imao predivne susrete s dvojicom efendija i jednim pravoslavnim svećenikom. Ali, naravno, najviše me možda ohrabruje susret s narodom“, istaknuo je Josip. Molitve za sve žrtve rata „Kada sam došao u Srebrenicu, ljudi su me divno dočekali, pomolio sam se za žrtve Srebrenice. Također, kada sam došao u Prebilovce, divno sam dočekan. Pomolio sam se i za srpske žrtve u Prebilovcima. I u Kostajnici i u Trusini su me ljudi divno dočekali, gdje sam se pomolio za hrvatske žrtve“, rekao je Josip, naglašavajući koliko je važno moliti za sve stradale. Završni cilj – Rama S više od 400 kilometara iza sebe, Josip priznaje da osjeća fizički umor, ali duhovno se osjeća snažnije nego ikada.„Osjećam se fizički iscrpljeno, ali duhovno blagoslovljeno i vjerujem, uz Božju pomoć, da ću doći do Rame 18. travnja, na Veliki petak“, kaže.Pozvao je sve ljude, bez obzira na vjeru i nacionalnost, da mu se pridruže u tom završnom hodočašću. „Hodam za sve nas“ „Iako dolazim iz Hercegovine, iako sam Hrvat, ja hodam i za Hrvate, i za Bošnjake i za Srbe. Mi jesmo tri različita naroda, ali vjerujem da smo jedan Božiji narod koji živi u BiH“, zaključuje Josip.S križem na leđima zamotanim u zastavu BiH i vjerom u srcu, obučen u majicu s natpisom „Hod za pomirenje naroda u BiH“, Josip hoda – za pomirenje, za oprost, za ljubav.Bez obzira na to kako se molimo i kojem narodu pripadamo, svi nosimo iste tuge, iste nade i istu želju za mirom. Nije važno jesi li musliman, katolik ili pravoslavac – važno je jesi li čovjek. Vrijeme je da prestanemo brojati razlike i počnemo graditi mostove. Da oprostimo jedni drugima, ne zato što je lako, nego zato što je jedino ispravno. Pomirenje ne znači zaboraviti, već osloboditi srce od tereta prošlosti i dati šansu budućnosti u kojoj će naša djeca rasti bez mržnje. Jer Bosna i Hercegovina nije samo zemlja – ona je dom svih nas.

<***>
NOVINA: poskok.info
DATUM: 08.02.2024
RUBRIKA: Novice
NADNASLOV: N/A
NASLOV: Potvrđena prvostupanjska presuda u predmetu Jure Kordić i drugi
PODNASLOV: Prvostupanjskom presudom Suda BiH Jure Kordić je osuđen na kaznu zatvora u trajanju od tri godine, a Dražan Lovrić na jednu godinu, dok je Nedžad Tinjak osuđen na dvanaest godina zatvora.
STRANA: https://poskok.info/potvrdena-prvostupanjska-presuda-u-predmetu-jure-kordic-i-drugi/
AUTOR(I): poskok.info

Sud Bosne i Hercegovine je otpremio drugostupanjsku presudu u predmetu Jure Kordić i drugi, kojom su odbijene kao neosnovane žalba Tužiteljstva BiH i žalbe branitelja optuženih Jure Kordića, Dražana Lovrića i Nedžada Tinjaka, te je potvrđena prvostupanjska presuda od 24.2.2023. godine. Prvostupanjskom presudom Suda BiH Jure Kordić je osuđen na kaznu zatvora u trajanju od tri godine, a Dražan Lovrić na jednu godinu, dok je Nedžad Tinjak osuđen na dvanaest godina zatvora. Istom presudom, optuženi Nedžad Tinjak, Dario Sušac, Nuhan Šikalo, Dario Mihalj, Stanko Škobić, Tomislav Aničić i Slavko Golemac su oslobođeni optužbi za krivično djelo zločini protiv čovječnosti. Optuženi – Jure Kordić, Dražan Lovrić i Nedžad Tinjak oglašeni su krivim što su, kao pripadnici HVO-a, sami, zajedno ili zajedno s drugim vojnicima postupali suprotno osnovnim pravilima međunarodnog humanitarnog prava. Oni su osuđeni za ratni zločin protiv civila, odnosno sudjelovanje u protuzakonitom odvođenju i/ili zatvaranju bošnjačkih civila s područja Mostara, optuženi Kordić i u nečovječnom postupanju prema civilima, te optuženi Tinjak i u nečovječnom postupanju prema civilima i u silovanju, a koji civili su bili zatvorenici u logoru Vojno. Protiv drugostupanjske presude žalba nije dozvoljena, priopćeno je iz Suda BiH./HMS/

<***>
NOVINA: poskok.info
DATUM: 27.10.2016
RUBRIKA: Novice
NADNASLOV: N/A
NASLOV: POSJET PREMIJERA RH Evo s kim će se Plenković sve susresti u Sarajevu, Kiseljaku i Mostaru
PODNASLOV: N/A
STRANA: https://poskok.info/posjet-premijera-rh-evo-s-kim-ce-se-plenkovic-sve-susresti-u-sarajevu-kiseljaku-i-mostaru/
AUTOR(I): Desk

Predsjednik Vlade Republike Hrvatske Andrej Plenković boravit će u službenom posjetu Bosni i Hercegovini u petak i subotu, 28. i 29. listopada gdje će posjetiti Sarajevo, Kiseljak i Mostar.Uz predsjednika Vlade RH, BiH će posjetiti i potpredsjednik hrvatske Vlade i ministar vanjskih i europskih poslova Davor Ivo Stier, ministar mora, prometa i infrastrukture Oleg Butković, te predstojnik Središnjeg državnog ureda za Hrvate izvan Republike Hrvatske Zvonko Milas.Dolazak u SarajevoDolazak predsjednika hrvatske Vlade Andreja Plenkovića u Međunarodnu zračnu luku Sarajevo predviđen je za 8:30 sati, nakon čega slijedi njegov dolazak u Parlamentarnu skupštinu Bosne i Hercegovine, te susret s predsjedavajućim Vijeća ministara Bosne i Hercegovine Denisom Zvizdićem, objavljeno je na službenim stranicama Vlade RH.Sastanak izaslanstava previđen je za 9:30 sati, nakon čega u 10 sati slijede izjave za medije.Nakon toga uslijedit će sastanak predsjednika Vlade RH i izaslanstva s članovima Kolegija Zastupničkog doma i Kolegija Doma naroda Parlamentarne skupštine BiH. Sastanak hrvatskog premijera i izaslanstva s članovima Predsjedništva Bosne i Hercegovine bit će upriličen u 11:05 sati, dok je za 11:50 sati previđen njegov susret s poglavarom Islamske zajednice u BiH Reisu-l-ulemom Huseinom ef. Kavazovićem (Ured poglavara Islamske zajednice, Isa-Bega Isakovića 2). Zatim, u 12:30 sati slijedi susret s Vrhbosanskim nadbiskupom, kardinalom Vinkom Puljićem (Vrhbosanska nadbiskupija, Kaptol 7), te susret s predsjednikom Hrvatskog kulturnog društva Napredak dr. Franjom Topićem.Posjet Kiseljaku i MostaruNakon Sarajeva, hrvatski premijer odlazi u Kiseljak gdje će se u 16:20 sati susresti s načelnikom općine Kiseljak Mladenom Mišurićem-Ramljakom. Prvi dan službenog posjeta BiH, predsjednik hrvatske Vlade s izaslanstvom završit će u Mostaru gdje će se u 18:50 sati sastati s biskupom Mostarsko-duvanjskim mons.dr.sc. Ratkom Perićem.Kako je previđeno programom objavljenim na službenim stranicama Vlade RH, u subotu, u 9 sati hrvatski premijer Andrej Plenković i izaslanstvo susrest će se  s rektoricom Sveučilišta u Mostaru dr.sc. Ljerkom Ostojić i članovima Senata (Sveučilište u Mostaru, Trg hrvatskih velikana 1), nakon čega slijedi njegov susret s Upravnim odborom Sveučilišne kliničke bolnice Mostar. Odmah nakon toga, u 9:40 sati predviđen je susret predsjednika hrvatske Vlade i izaslanstva s predstavnicima Hrvatskog narodnog sabora (Hrvatski dom hercega Stjepana Kosače).Susret predsjednika Vlade RH Andreja Plenkovića i izaslanstva s provincijalom Franjevačkog samostana sv. Petra i Pavla fra Miljenkom Štekom predviđen je za 10:20 sati, nakon čega slijedi njegov obilazak Doma za siromašne studente Franjevačkog samostana sv. Petra i Pavla, te obilazak Hrvatskog narodnog kazališta u izgradnji.PLENKOVIĆ: U naredne četiri godine ispunit ćemo našu dužnost prema Hrvatima u BiHPremijer Hrvatske Andrej Plenković najavio je u srijedu u Hrvatskom saboru jaču suradnju između Vlade i Sabora u svim ključnim vanjskopolitičkim temama, s ciljem suzbijanja populizma koji hrvatske građane straši “skrivenim scenarijima” na njihovu štetu. Najavio je da će se slične rasprave u parlamentu voditi i o drugim pitanjima vanjske politike Hrvatske, a kao ključni vanjskopolitički prioritet svoje Vlade naveo je BiH.“U petak idemo u Sarajevo i Mostar svjesno i namjerno, da pošaljemo poruku da je novoj hrvatskoj Vladi BiH apsolutno vanjskopolitički prioritet broj jedan. Od nas se očekuje da to učinimo i mi ćemo tu zadaću ispuniti u slijedeće četiri godine, i to na korist kohezije i funkcioniranja BiH i na korist jednakopravnosti i zaštite Hrvata kao konstitutivnog naroda, vrlo konkretno i po sektorima i politički”, kazao je Plenković.Naglasio je kako će njegova Vlada u svakom trenutku maksimalno štititi nacionalne interese.“Nas nije birao Bruxelles ni Washington, birali su nas hrvatski ljudi, kojima jedino odgovaramo”, poručio je premijer Plenković./F/HMS/

<***>
NOVINA: poskok.info
DATUM: 18.05.2012
RUBRIKA: Politika
NADNASLOV: N/A
NASLOV: Grabovica optužio predsjednika NO, stranačkog kolegu Šarića da „rovari“ po Komšićevom nalogu!
PODNASLOV: N/A
STRANA: https://poskok.info/grabovica-optuzio-predsjednika-no-stranackog-kolegu-sarica-da-rovari-po-komsicevom-nalogu/
AUTOR(I): Desk

Predsjednik Nadzornog odbora Elektroprivrede BiH Enver Agić i član NO Bahrudin Šarić potvrdili su istinitost informacija Slobodne Bosne da je EPBiH u prvom tromjesječju ove godine smanjila proizvodnju struje za 19 posto i, što je puno važnije, da je u samo prva tri mjeseca ove godine zabilježila financijski gubitak u iznosu od 37 milijuna KM. Agić i Šarić, koji su gostovali u političkom magazinu BHRT-a Crta, bili su nešto precizniji: priopćili su pred tv kamerama da je proizvodnja struje smanjena za 17 posto i da tromjesečni gubitak EPBiH iznosi 37,5 milijuna KM. Za razliku od Envera Agića (SDA), koji je o poslovnim rezultatima EPBiH govorio načelno, član NO Bahrudin Šarić (SDP) bio je vrlo konkretan i precizan. Iznio je niz kompromitirajućih podataka o financijskim transakcijama kompanije, otkrivši čak i one podatke koje aktualna uprava EPBiH, predvođena njegovim partijskim kolegom  Grabovicom, uporno pokušava relativizirati i prikriti. Šarić je pred kamerama BHRT-a obećao da će se povući iz NO i da će zatražiti smjenu cijele uprave EPBiH „ako financijski rezultat kompanije i na kraju godine bude negativan“. Dobro upućeni izvor Slobodne Bosne tvrdi da je Šarićev istup isprovocirao njegov partijski kolega, predsjednik uprave EPBiH Elvedin Grabovica, koji se nedavno partijskom vrhu SDP-a požalio da Šarić zabada nos gdje mu nije mjesto. Navodno po nagovoru Željka Komšića, Šarić je nedavno od direktora Grabovice tražio informacije o poslovnim transkacijama EPBiH s beogradskom kompanijom Rudnap, kao i informacije o dobavljačima i cijenama rudarske opreme koju je EPBiH nedavno kupila za potrebe rudnika. Grabovica je prešutio neugodna Šarićeva pitanja, no koji dan kasnije otišao je u partijsku centralu SDP-a i Šarića prijavio da „rovari“ po nalogu Željka Komšića! Gotovo je izvjesno da Šarić neće ispuniti dano obećanje u magazinu Crta: bit će smijenjen puno prije nego se povuče iz NO i zatraži smjenu uprave EPBiH, tvrdi sarajevski tjednik.

<***>
NOVINA: poskok.info
DATUM: 26.06.2018
RUBRIKA: Kolumne
NADNASLOV: N/A
NASLOV: RICARDO QUARESMA: Majstor Trivele
PODNASLOV: N/A
STRANA: https://poskok.info/r-quaresma-majstor-trivele/
AUTOR(I): Desk

Nedugo nakon što je odigrao savršen dupli pas sa Adrienom Silvom, Quaresma se s desne strane zabio prema sredini, svi su znali što tada slijedi – kao i mnogo puta u svojoj karijeri Quaresma izvodi svoj trademark šut, udara loptu vanjskim dijelom kopačke, a golman Irana samo dodatno uljepšava pogodak svojom paradom. U Portugalu bi rekli da je izveotrivelu. Bio je to prvi start Quaresme na nekom Svjetskom prvenstvu, prvi šut i prvi gol, jednostavno je bilo suđeno da to budetrivela. Ricardo Quaresma je svoj prvi gol za Portugal na Mundijalu zabio u svojoj 34. godinu života, iako su mu mnogi predviđali da će to ostvariti puno ranije, da će se njegova karijera moći usporediti s karijerom legendarnog Eusebija, Luisa Fige ili Rui Coste. Ali, kao što pretpostavljate nije baš bilo tako. Ime Cristiana Ronalda je izostavljeno s namjerom, njihove su karijere imale sličan, gotovo identičan početak, no sudbina je odlučila da na kraju njihova nogometna ostavština bude potpuna suprotnost. Obojica su izdanak nogometne akademije Sportinga iz Lisabona, obojica su igrali sličnu poziciju, jedan je zabijao više golova, češće asistirao i činilo se da ima više prostora za napredak, a drugi se zvao Cristiano Ronaldo. foto:RICARDO MORAES/REUTERS/PIXSELL/REUTERS/PIXSELL Usprkos tome, skauti Manchester Uniteda i veliki Ser Alex Ferguson su se ipak odlučili za tada „slabijeg“ Ronalda, bila je to odluka koja je promijenila modernu povijest nogometa, ovoj prelijepoj igri podarila jednog od najboljih igrača u povijesti i sportaša s neviđenom radnom etikom. Quaresma je Sporting napustio istog ljeta kad i Ronaldo, Barcelona je platila 6 milijuna eura za usluge mladog ultra talentiranog Portugalca. Trener Barcelone u to vrijeme je bio Frank Rijkaard, već na samom početku Quaresma se nije slagao s trenerom i njegovim planom za njega, misleći da zna najbolje, nije se osvrtao na njegove savjete i nogometne postulate koje je u katalonski klub postavio Johan Cruyff. „U Sportingu sam uvijek imao slobodnu rolu na terenu i u Barcu sam doveden sa garancijom da ću igrati pod tim uvjetima.“ Nakon mnogih sličnih izjava kao što je ova, Quaresma se posvađa sa Rijkaardom i odlučio da više neće nastupati za Barcelonu. Njegovo ponašanje u Barceloni postalo je trend u nastavku karijere, u koji god klub bi došao obavezno bi napravio neki skandal, na terenu ili van njega, dok su neslaganja s trenerima postala svakodnevica. Između brojnih klubova za koje je nastupao, našli su se i oni Josea Mourinha. Slično kao i u Barceloni, Quaresma se nije pronašao u Mourinhovoj ideologiji, njegov sistem koji zahtjeva da i ofenzivni igrači poput njega imaju obrambene zadatke posebno je bio stran za mladog Quaresmu. Pretprošle sezone je u Besiktasu na poluvremenu utakmice u Europa ligi trenera Carvahala gađao bocom vode nakon što je ovaj kritizirao njegovu igru. Kroz karijeru je stoga promijenio mnoštvo klubova, bio je u Interu, Chelsiju, čak se okušao i u Al-Alhiu, dok se više puta vraća u Portugalsku ligu, igrajući za Porto, a trenutno je u Besiktasu. Njegova karijera bila je puna uspona i padova, hvatanja prave forme i praznog hoda. Bljeskova u kojima se ponekad činilo da igrajući po Turskoj, Portugalu ili Saudijskoj Arabiji Quaresma pokazuje svjetsku klasu, da bi sljedeći napad u izljevu bijesa dobio čist crveni karton ili bi tjednima glumio ozljedu samo kako bi odmarao. U istoj sezoni kada je Ronaldo osvoji svoj prvi “Ballon d’Or”, Quaresma je grijući klupu u Interu dobio nagradu za najgoreg igrača Serie A –  „Bidone d’oro“. No, u Quaresminoj karijeri bilo je i svijetlih točaka, na EURU 2016 imao je svoju ulogu u ekipi Portugala koja je otišla do kraja, to smo najbolje na koži osjetili mi Hrvati kada nam je u osmini finala zabio gol u 117. minuti i poslao nas kući. Nogometnoj javnosti poznat je kao ekscentrik, čovjek koji ispisuje naslovnice tabloida, u Portugalu su mu dali nadimak „O Cigano“, zbog njegovih Romskih korijena. Quaresma se svojih korijena ne stidi, već se time ponosi, ističe tetovažama, blještavim nakitom, piercingom, svojom ljubavi prema muzici, ženama i noćnom životu. Osim činjenice da nije ni u blizu ispunio svoj puni potencijal, nogometni svijet će Ricarda Quaresmu pamtiti po umijeću korištenja vanjskog dijela kopačke u svojoj igri. Portugalci su taj potez u kojem se igrač prilikom dodavanja ili šuta koristi „vanjskom“ nazvalitrivela. U povijesti nogometa nema igrača koji je toliko puta postigao gol na taj način kao Quaresma. Trivelase kao potez ne može pronaći u nogometnim udžbenicima i teoriji, svaki trener će mladog igrača učiti da u takvim situacijama mora koristiti svoju slabiju nogu jer tada šut izgleda tehnički pravilno i prirodno.Trivelukoriste igrači koji posjeduje razvijene tehničke sposobnosti, ne mora značiti da time „sakrivaju“ mogućnosti svoje slabije noge, nego s njom majstori nogometne igre pokazuju i svoje umijeće. Naš reprezentativac Luka Modrić često koristi Trivelu u svojoj igri, svjedočili smo tome u njegovo važnoj organizacijskoj ulozi u Real Madridu i reprezentaciji. Za svog vremena u Interu,  Quaresma je zabioTriveluubacujući loptu u šesnaesterac uz veliku dozu sreće. Posebno treba obratiti pozornost na reakciju Mourinha nakon gola, više se činilo kao da je Inter primio još jedan gol, a ne da je izjednačio: Nedugo nakon toga Mourinho je od novinara dobio pitanje vezano za Ricarda Quaresmu, na što je odgovorio: „Ricardo Quaresma? On samo voli udarati loptu vanjskim dijelom kopačke, ali ako me pitaš opet nešto u vezi njega za mjesec dana, o Quaresmi ćemo vjerojatno govoriti u drugom smislu.“ Baš za par mjeseci su se razišli Quaresma i Mourinho, mnogi danas najviše krive Mourinha za Quaresminu karijeru, baš kao što ga danas upozoravaju da bi sličnu stvar mogao napraviti Anthonyu Martialu. Većinu svoje karijere Quaresma je proveo igrajući na desnoj strani, često se zabada prema  sredini, svoj nedostatak slabije noge gotovo je pretvorio u svoju prednost. Quaresma je toliko istreniraoTriveluda je postao stručnjak, možda nekada to radi previše, kada nije potrebno, ali Quaresma je takav tip igrača koji teži potezu i atraktivnosti. „Nikada neću propustiti priliku da koristimTriveluna utakmici. U životu rizik igra posebnu ulogu te kako se s njim suočavate, u nogometu je isto. Kada pokušam neki potez koji se čini kao pretjeravanje i on zamalo uđe u gol, reakcija publike me ohrabruje da pokušam opet i da sljedeći pokušaj uđe.“ Trivelaje vještina koja je kombinacija Quaresminog nesvakidašnjeg talenta, usavršavanja treningom i njegovog osebujnog stava. Samo likovi poput Quaresme od takvog udarca mogu napraviti efektan segment svoje igre, samo oni koji nogomet doživljavaju kao umjetnost. Veliki Pele je izjavio da je nogomet prelijepa igra, „the beautiful game“, aTrivelaje potez koji baš donosi tu ljepotu, radost, čuđenje i divljenje navijača. Quaresma je bio i ostao igrač koji donosi atraktivnost i radost, no nije bio taktički discipliniran, bilo ga je teško ukrotiti, a koliko je god njegov talent obećavao, toliko ga je na neki način i ugušio. Ali,  uvijek sam bio slab na igrače poput Ricarda Quaresme, igrače koji „igraju za raju“. Stih jedne stare pjesme Zabranjenog pušenja sa albuma „Das ist Walter“ možda i najbolje opisuje Quaresminu karijeru: „Sine, veli, ko igra za raju i zanemaruje taktiku,Završit će karijeru u nižerazrednom “Vratniku”.“ Na njegovu sreću Quaresma nije završio u FK Vratniku, ali kada nas kao sinoć nekim potezom podsjeti koliki je zapravo bio njegov talent zapitamo se je li mogao više? Zapitamo se također ima li on uopće lijevu nogu? Nikada nećemo znati, jer Quaresma ima Trivelu. Moje ime jeFilip Bilić. Rođen u Mostaru, odrastao u Ljubuškom, u srcu Kalifornije. Student u pokušaju. Inspiraciju pronalazim u svemu što nije dosadno, kada pišem o sportu to nekima izgleda pametno.

<***>
NOVINA: poskok.info
DATUM: 31.03.2014
RUBRIKA: Novice
NADNASLOV: N/A
NASLOV: Pendrek demokracija: Pritvoreno društvo u Mostaru!
PODNASLOV: N/A
STRANA: https://poskok.info/pendrek-demokracija-pritvoreno-drustvo-u-mostaru/
AUTOR(I): Desk

Naša stranka najoštrije osuđuje policijsku torturu kojoj je, u pritvoru, bio izložen Muharem Hrnjić, jedan od vođa mirnih mostarskih demonstracija, i ukazuje na potrebu alarmiranja javnosti u vezi sa sve većom brutalnošću kršenja ljudskih prava i demokratskih praksi u BiH. ”Nedopustivo je bilo samo nasilno uhićenje mirnog demonstranta od strane pripadnika MUP-a Hercegovačko-neretvanske županije. Taj čovjek nije nijednim svojim činom ugrozio ustavno-pravni poredak, ni integritet službenih lica ili imovine. Njegov tretman u pritvorskoj jedinici je, prema informacijama koje su mi na raspolaganju, skandalozan, i dokaz je propadanja cjelokupnog sustava sigurnosti i pravosuđa koji je očito postao slugom povlaštenih elita u ovoj zemlji, a ne naroda. Uvoditi pendrekom demokraciju, izolirati glasove nezadovoljnih građana zatvorskim rešetkama, tući mirne prosvjednike pod paskom zaštite ustavnog poretka – istog onog koji garantira pravo na mirne prosvjede – znači na najgori mogući način ugrožavati isti taj ustavni poredak”, kazao jeDennis Gratz, predsjednik Naše stranke. Naša stranka poziva bh. vlasti da se konačno prizovu i da prestanu gušiti mirne prosvjede građana praksama totalitarnih režima, ali poziva i međunarodne institucije da reagiraju ukoliko domaće vlasti nastave na navedeni način ugrožavati demokraciju u BiH.

<***>
NOVINA: poskok.info
DATUM: 26.08.2022
RUBRIKA: Novice
NADNASLOV: N/A
NASLOV: PISAO DRŽAVAMA G7 I PIC-U Bevanda: Turković šalje pisma koja ne predstavljaju službeni stav BiH, već krajnje desne islamske SDA
PODNASLOV: N/A
STRANA: https://poskok.info/pisao-drzavama-g7-i-pic-u-bevanda-turkovic-salje-pisma-koja-ne-predstavljaju-sluzbeni-stav-bih-vec-krajnje-desne-islamske-sda/
AUTOR(I): Desk

Zamjenik predsjedatelja Vijeća ministara i ministar financija BiH Vjekoslav Bevanda uputio je pismo državama G7 i Vijeću za provedbu mira (PIC) u kojem ih upozorava na, kako ističe, dosad neviđenu zloupotrebu državnih institucija Bosne i Hercegovine. Bevanda reagira na pismo koje je na iste adrese uputila druga zamjenica predsjedatelja i ministrica vanjskih poslova BiH, Bisera Turković. – S nevjericom čitamo privatne stavove iznesene u dopisu potpisanom na memorandumu Ministarstva vanjskih poslova BiH. Nažalost, evidentno je da je pozicija zloupotrijebljena na najgrublji mogući način i da ova isključivo osobna zapažanja ministrice Turković nedvojbeno korespondiraju sa stavovima krajnje desne bosanskohercegovačke islamske stranke SDA. Ministrica je članica navedene stranke, a u skladu s modusom operandi svoje stranke, krajnje desne bosanskohercegovačke islamske stranke SDA, u svom pismu preuzela je poziciju glasnogovornice stranke i iznosila laži, lažne optužbe i političke obmane, navodi Bevanda. Po njegovim riječima, savršeno je jasno da ovaj stav nije službeni stav legitimnih institucija BiH, već ”eklatantna zlouporaba položaja ministra vanjskih poslova BiH”. Dodaje da ovo nije prvi put da je ministrica zlouporabila svoj položaj i protuzakonito koristila diplomatske kanale kao svoje kako bi se obraćala različitim stranama i slala pisma koja ne predstavljaju službeni stav BiH, te ih koristila isključivo u svom interesu i u skladu s trenutnim potrebama svoje stranke, čime je “nanijela nesagledivu štetu ugledu BiH u međunarodnim odnosima”. -U već prepoznatljivoj maniri svoje stranke ponovno je proizvela očito lažne izjave i neopravdane optužbe protiv jedine legitimne političke opcije Hrvata u BiH. Jasno je motivirana činjenicom da ova stranka koristi sve raspoložive pravne i demokratske kapacitete kako bi aktivno pokrenula reformu važećeg Izbornog zakona u BiH s ciljem da se stane na kraj jednostranosti, dominaciji i majorizaciji za koju se zalaže stranka kojoj pripada ministrica, piše Bevanda i dodaje kako u nastojanju da zadrži status quo političkih prilika u BiH, koje omogućavaju izborni inženjering, a samim time onemogućuju drugim narodima da biraju svoje legitimne predstavnike, ministrica Turković bez imalo imalo skrupula svim raspoloživim sredstvima iznosi očite laži te da joj je stranački naputak iznad osobnog i profesionalnog digniteta. Argumente kojima se HDZ BiH označava kao krajnje desna stranka, Bevanda naziva smiješnima te spočitava Turković elementarno nepoznavanje temeljnih političkih premisa i političke orijentacije. – Pozivanje na nacionalne manjine nedopustivo je licemjerje, jer je dobro poznato da interes za ovu društvenu kategoriju u potpunosti izostaje iz svih dosadašnjih programa SDA. Zapravo, pravi i jedini razlog ekstremno desne bosanskohercegovačke islamske stranke SDA koju u ovom pismu moderira ministica je očuvanje postojećeg političkog svjetonazora i dominacije nad drugima, uključujući i isključivost biranja predstavnika drugih, navodi Bevanda u pismu. Kaže da mu je cilj, prije svega, očuvati kredibilitet državnih institucija BiH i spriječiti njihovu zlouporabu. – Naglašavam da ostajemo otvoreni za razgovor o svim političkim temama – to nikada nije bilo sporno i nije sporno ni sada, ali nismo spremni prihvatiti, bez bilo kakve reakcije, ovo jednostrano, potpuno neautorizirano pismo Ministrica Turković koja samo izlazi u susret potrebama svoje političke stranke iznoseći niz laži kako o vlastitim interesima tako i o namjerama HDZ-a, zaključuje Vjekoslav Bevanda u pismu državama G7 i Vijeću za provedbu mira (PIC).

<***>
NOVINA: poskok.info
DATUM: 30.10.2017
RUBRIKA: Novice
NADNASLOV: N/A
NASLOV: Alarmantno: Od 2013. BiH napustilo više od 150.000, a samo u ovoj 35.377 ljudi
PODNASLOV: Prema podacimaUnije za održivi povratak i integracije u BiH, u 2017.
STRANA: https://poskok.info/alarmantno-od-2013-bih-napustilo-vise-od-150-000-a-samo-u-ovoj-35-377-ljudi/
AUTOR(I): Desk

Prema podacimaUnije za održivi povratak i integracije u BiH, u 2017. godini Bosnu i Hercegovinu je napustilo 35.377 osoba, što je od 2013. do listopada 2017. godine ukupno151.101 osoba. Te podatke danas je na konferenciji za novinare iznijela predsjednica Unije Mirhunisa Zukić, koja je kazala da su od srpnja od 2013. do listopada 2017. godine pratili iseljavanje bh. građana, a u istraživanju je sudjelovalo1.750 mjesnih zajednica, 82 općine, 104 lokalne nevladine organizacije i 170 volontera. Odlaze čitave obitelji Prema njezinim riječima, od ukupno 151.101 osobe koja je u navedenom periodu napustila BiH, iz Federacije BiH je 68.068 osoba, iz Republike Srpske 68.278, te iz Brčko distrikta BiH 14.755 osoba. Zukić je navela da su ekonomska kriza, besperspektivnost, nepoštivanje osnovnih ljudskih prava samo neki od razloga zbog kojih mnogobrojnečitave obiteljiodlaze. Situacija na terenu ukazuje naalarmantne podatkeu Bosanskoj Posavini, gdje na području Broda, Brčko distrikta BiH, Dervente, Doboja, Gradačca, Modriče, Odžaka, Orašja, Srebrenika, Šamca, Pelagićeva, Vukosavlja, Domaljevac Šamca broj odlazaka prelazi više od 10.000 ljudi tijekom 2017.godine. Zukić je najavila da će u narednom periodu napraviti kampanju prema institucijama vlasti da se izradistrategija za zaustavljanje iseljavanjabh. građana. Također je najavila da će danas poslati pismo članovima Predsjedništva BiH da zajednički ili odvojeno posjete Posavinu, da razgovaraju s ljudima i poruče tim građanima što mogu realno očekivati, što će oni poduzeti u institucijama vlasti. Mladi se ne vraćaju Ibrahim Balić iz Livna je kazao da s tog područja odlaze cijele obitelji, obrazovani ljudi, liječnici, profesori… ”Sada imate jednu situaciju u kojoj se ljudi nemaju gdje liječiti. Na primjer, u Bosanskom Grahovu je tek nedavno otvorena prva ljekarna. Znači, ljudi nisu imali čak ni ono osnovno, da kupe lijekove, da mogu priuštiti osnovniminimum životadostojnoga čovjeka”, kazao je Balić. Dubravko Barišić iz Brčko distrikta BiH je naveo da je u Brčkom prepolovljeno stanovništvo u odnosu na stanje od prije deset godina. ”Ovo što danas poduzimamo je za generacije koje dolaze. Ova djeca koja su otišla sa područja Brčko distrikta BiH i cijele Posavine su već nepovratno izgubljena za ovu zemlju”, tvrdi Barišić. Upozorava da je posljednji trenutak da se reagira te apelira na Uniju za održivi povratak i na sve institucije vlasti u BiH da se ozbiljno pozabave tim problemom ”jerveć sada je kasno, a bit će još teže i bolnije za tri, četiri, pet godina”. Koordinator aktivnosti u Uniji za održivi povratak Dženan Mašetić je kazao da nije problem što mladi odlaze, nego je problem što se ne vraćaju u BiH. ”Normalo je da mladi odlaze, pogotovo danas kad imamo bezvizni režim u BiH, da mladi idu, da se obrazuju u drugim državama, da nadograđuju svoje znanje u drugim državama. Međutim, problem je što se ti mladi nakon završenoga obrazovanja ne vrate u BiH da prenose to svoje znanje, svoje pozitivne prakse u BiH”, kazao je Mašetić, te dodao da “je za tokriva država“.

<***>
NOVINA: poskok.info
DATUM: 13.11.2022
RUBRIKA: Novice
NADNASLOV: N/A
NASLOV: UZNEMIRUJUĆE Nadzorna kamera snimila trenutak eksplozije u središtu Istanbula
PODNASLOV: This footage in question is an old one, from 2016. Please stop sharing itpic.twitter.com/KaC2WrYKXR.
STRANA: https://poskok.info/uznemirujuce-nadzorna-kamera-snimila-trenutak-eksplozije-u-sredistu-istanbula/
AUTOR(I): poskok.info

This footage in question is an old one, from 2016. Please stop sharing itpic.twitter.com/KaC2WrYKXR — Ragıp Soylu (@ragipsoylu)November 13, 2022 Nadzorna kamera je snimila trenutak eksplozije na istanbulskoj aveniji Istiklal. Na snimku se vidi kako veliki broj ljudi prolazi ulicom par trenutaka prije i u trenutku eksplozije. U eksploziji je prema informacijama koje je priopćio predsjednik Turske Recep Tayyip Erdogan poginulo najmanje šest osoba, a 53 osobe su ozlijeđene. Snimak eksplozije je uznemirujući s obzirom na to da sadrži osjetljive scene. Do eksplozije je došlo u 16 sat i i 20 minuta (po našem vremenu) kada se na ulici nalazio veliki broj prolaznika. Ured tužitelja u Istanbulu započeo je istragu. Sumja se da je eksploziu izazvao bombaš samoubijica. Erdogan je u svome obraćanju eksploziju nazvao “oakim napadom na Istanbul”./HMS/

<***>
NOVINA: poskok.info
DATUM: 31.10.2024
RUBRIKA: Novice
NADNASLOV: N/A
NASLOV: Studeni u HNK Mostar: Kultne Predstave, Premijere i Gostovanja
PODNASLOV: N/A
STRANA: https://poskok.info/studeni-u-hnk-mostar-kultne-predstave-premijere-i-gostovanja/
AUTOR(I): poskok.info

Hrvatsko narodno kazalište (HNK) u Mostaru pripremilo je raznolik program za studeni koji uključuje povratak kultnih klasika, uspješnice i jednu premijeru. Nakon niza obljetničkih događanja u rujnu i listopadu, ovaj mjesec u HNK Mostar bit će obilježen predstavama koje će zadovoljiti ljubitelje kazališta svih generacija. Kultno “Gnijezdo” i Tuzlanski Pozorišni DaniPredstava “Gnijezdo,” koja se smatra jednom od najboljih kazališnih izvedbi u Bosni i Hercegovini posljednjih godina, ponovno će se izvesti 12. studenoga. Predstava će također sudjelovati na Tuzlanskim pozorišnim danima 16. studenoga. “Gnijezdo” je osvojilo šest nagrada na različitim festivalima i steklo popularnost kod publike i kritike u cijeloj regiji. “Noć s Aleksom” – Drama o Mostarskom Pjesniku Aleksi ŠantićuNa rasporedu je i predstava “Noć s Aleksom” 20. studenoga, koja se bavi životom najpoznatijeg mostarskog pjesnika Alekse Šantića. Režiju potpisuje Ivica Buljan, a tekst je djelo Marka Tomaša. Ova predstava istražuje Šantićev unutarnji sukob između života, poezije i politike. Predstava je ranije gostovala na prestižnim regionalnim festivalima, uključujući Marulićeve dane u Splitu i Sterijino pozorje u Novom Sadu. Premijera “Žene himne” – Međunarodni ProjektMostarska premijera drame “Žene himne” bit će održana 22. studenoga. Riječ je o koprodukciji nekoliko kazališnih institucija, među kojima su Teatar Fort Forno i Istarsko narodno kazalište. Drama Davora Špišića, nagrađena prvom nagradom za dramsko djelo “Marin Držić,” fokusira se na život Paule Preradović, autorice austrijske himne i unuke književnika Petra Preradovića. Gostovanje u TomislavgraduHNK Mostar zaključuje mjesec gostovanjem s predstavom “Ženski razgovori ±1” 26. studenoga u kino dvorani KIC-a u Tomislavgradu. Raspored i Cijene UlaznicaSve predstave se održavaju u Hrvatskom domu hercega Stjepana Kosače s početkom u 20 sati. Cijena ulaznica iznosi 10 KM, dok je popust na ulaznice dostupan za studente, učenike, nezaposlene i umirovljenike. Rezervacije su moguće putem Facebook Messengera, Instagram Directa ili pozivom na broj 063/019-019.

<***>
NOVINA: poskok.info
DATUM: 25.06.2017
RUBRIKA: Hrvatska
NADNASLOV: N/A
NASLOV: Predsjednici Kolindi Grabar-Kitarović pozlilo na misi za domovinu
PODNASLOV: N/A
STRANA: https://poskok.info/predsjednici-kolindi-grabar-kitarovic-pozlilo-na-misi-za-domovinu/
AUTOR(I): Desk

Glasnogovornik Ureda predsjednice Luka Đurić kazao je kako je predsjednici pozlilo vjerojatno zbog problema s vratnom kralježnicom. Glasnogovornik Ureda predsjednice Luka Đurić kazao je kako je predsjednici pozlilo vjerojatno zbog problema s vratnom kralježnicom. Predsjednici Republike Hrvatske Kolindi Grabar-Kitarović danas je pozlilo u zagrebačkoj katedrali te je napustila misu. Glasnogovornik Ureda predsjednice Luka Đurić kazao je kako je predsjednici pozlilo vjerojatno zbog problema s vratnom kralježnicom te će stoga preskočiti prijem u Islamskom centru, javlja reporterka Nove TV Sanja Vištica. Misa je bila održana u povodu Dana Državnosti, a predvodio ju je zagrebački nadbiskup, kardinal Josip Bozanić Popodnevni prijem kod predsjednice u povodu Dana državnosti trebao bi se održati bez odgoda, u 18:30. Podsjetimo, predsjednica je nedavno izjavila kako će nakon Dana državnosti “malo se odmoriti i usporiti”, jer već duže vrijeme zbog hernije diska trpi poprilično jake bolove u ramenu i ruci, što će nastojati riješiti konzervativnom terapijom. Navela je kako imala hermiju i u lumbalnom dijelu, od koje se već oporavila. “Dosad mi je bilo najteže sjedenje na Fakultetu političkih znanosti na predavanjima navečer, u onim drvenim stolicama”, rekla je tom prilikom.

<***>
NOVINA: poskok.info
DATUM: 03.05.2019
RUBRIKA: Novice
NADNASLOV: N/A
NASLOV: NA POMOLU VELIKA GLAD Sjeverna Koreja ograničila količinu hrane na 300 grama dnevno
PODNASLOV: Studija je otkrila da je sjevernokorejski unos proteina vrlo nizak, a da neke obitelji konzumiraju proteine samo nekoliko puta godišnje.
STRANA: https://poskok.info/na-pomolu-velika-glad-sjeverna-koreja-ogranicila-kolicinu-hrane-na-300-grama-dnevno/
AUTOR(I): poskok.info

Studija je otkrila da je sjevernokorejski unos proteina vrlo nizak, a da neke obitelji konzumiraju proteine samo nekoliko puta godišnje. Studija je otkrila da je sjevernokorejski unos proteina vrlo nizak, a da neke obitelji konzumiraju proteine samo nekoliko puta godišnje. Sjeverna Koreja je smanjila iznos hrane koju određuje da mogu građani pojesti dnevno na 300 grama, što je najniži iznos u povijesti za ovo doba godine, a dodatni rezovi su izgledni nakon najgore žetve desetljeća, objavili su Ujedinjeni narodi. New@WFP@FAOreport about#DPRK: more than 10 millions people food unsecured, worst harvests in 10 years, urgent food assistance neededhttps://t.co/QkLVkfNS7u — Herve Verhoosel (@HerveVerhoosel)May 3, 2019 Svjetska organizacija je radila procjenu hrane od 29. ožujka do 12. travnja, na zahtjev Sjeverne Koreje. Dobili su širok pristup, uključujući pristup kooperativnim farmama, ruralnim i urbanim kućanstvima, vrtićima i centrima za distribuciju hrane, prenosi agencija Reuters, prenosi Fena. – Nova sigurnosna procjena hrane pronašla je kako je nakon najgore žetve u posljednjih 10 godina, zbog suhih razdoblja, toplinskih valova i poplava, ukupno 10,1 milijun ljudi pogođen teškom nesigurnošću po pitanju hrane, što znači da nemaju dovoljno hrane do sljedeće žetve – rekao je Herve Verhoosel, glasnogovornik Svjetskog programa za hranu (WFP). Studija je otkrila da je sjevernokorejski unos proteina vrlo nizak, a da neke obitelji konzumiraju proteine samo nekoliko puta godišnje. WFP i UN-ova Organizacija za prehranu i poljoprivredu, koje su zajedno provele istraživanje, među nekoliko su humanitarnih agencija s pristupom Sjevernoj Koreji, koju je pogodila glad sredinom 1990-ih, kada je umrlo gotovo tri milijuna ljudi. Poljoprivredna proizvodnja od 4,9 miliju tona, najniža od 2008/09. godine, dovela je do nedostatka hrane od 1,36 milijuna tona u sezoni 2018/19. Više od deset milijuna ljudi, kojima je bila potrebna pomoć u hrani, uključuje 7,5 milijuna građana Sjeverne Koreje koji ovise o vladinim racioniranim obrocima te 2,6 milijuna poljoprivrednika. Svjetski program za hranu planira novu procjenu tijekom srpnja i kolovoza kako bi se bolje razumjeli razmjeri krize, prenosi Al Jazeera Balkans.

<***>
NOVINA: poskok.info
DATUM: 27.12.2020
RUBRIKA: Tehnologija
NADNASLOV: N/A
NASLOV: Pogledajte koja naselja pripadaju kojoj izbornoj jedinici u Mostaru i zašto je 6 izbornih jedinica- još jedna anomalija, koji treba ukloniti
PODNASLOV: To je recidiv bivšeg uređenja Mostara, kada je grad bio podjeljen na šest općina-tri s većinskim bošnjačkim i tri s većinskim hrvatskim stanovništvom.
STRANA: https://poskok.info/pogledajte-koja-naselja-pripadaju-kojoj-izbornoj-jedinici-u-mostaru-i-zasto-je-6-izbornih-jedinica-jos-jedna-anomalija-koji-treba-ukloniti/
AUTOR(I): Desk

Za razliku od drugih jedinica lokalne samuprave u BiH u kojima se općinski, ili gradski vijećnici ili odbornici biraju iz jedne izborne jedinice, u Mostaru postoji 7 izbornih jedinica. Iz Gradske izborne jedinice koja obuhvaća cijelo područje grada tako se bira se 13 vijećnika u Gradsko vijeće Mostara, dok se njih 22 biraju iz 6 izbornih jedinica- tri s većinskim bošnjačkim i tri s većinskim hrvatskim stanovništvom. To je recidiv bivšeg uređenja Mostara, kada je grad bio podjeljen na šest općina-tri s većinskim bošnjačkim i tri s većinskim hrvatskim stanovništvom. Diskriminacijske odredbe izmjenjene su u ljetos nakon dogovora lidera HDZ BiH Dragana Čovića i SDA Bakira Izetbegovića, u Parlamentu BiH, na način da je, sada, broj vijećnika iz svakog gradskog područja srazmjeran broju stanovnika. Tako se po novim izbornim pravilima 22 vijećnika u GV Mostara bira na sljedeći način; iz izbornog poručja Sjever biraju se 2 vijećnika, kao i iz izbornog područja Jugositok, dok se iz Starog grada bira 5 vijećnika. Iz izbornih područja s većinskim hrvatskim stanovništvom 2 vijećnika biraju se iz izbornog područja Jug, 4 iz izbornog područja Zapad i 7 iz izbornog područja Jugozapad. Ono što širu javnost, a vjerujemo i većinu Mostaraca interesira je odgovor na pitanje koja mostarska naselja pripadaju kojem gradskom području. Tri većinski bošnjačka gradska područja su Sjever, Stari grad i Jugoistok. Gradsko područje Sjever obuhvaća sjeverna naselja Mostara. To su: Gornja i Donja Drežnica, Striževo, Humi, Kuti livač, Potoci, Vrapčići, Prigrađani i Željuša. Gradsko područke Stari grad obuhvaća urbani dio istočnog Mostara, od Zalika do Opina i to naselja; Brankovac, Carina, Donja Mahala, Luka, Šehovina, Opine, Tekija i Zalik. Gradsko područje Jugoistok obuhvaća istočnomostarska naselja; Kočine, Dračevice, Gnojnice, Podveležje, Kružanj, Rabine, Vranjeviće i Blagaj. Tri gradska područja s većinskim hrvatskim stanovništvom su Zapad, Jugozapad i Jug. Gradsko područje Zapad obuhvaća naselja; Centar II, Rudnik, Orlac, Goranci, Vrdi i Bogodol. U graskom području Jugozapad nalaze se naselja; Strelčevića, Bijeli Brijeg, Cim i Ilići, dok gradsko područje Jug obuhvaća južna prigradska naselja; Buna, Jasenica, Kruševo, Slipčići, Gubavica, Ortiješ, Baćevići, Žitomislići i Hodbina. Izmjenom izbornih pravila u Mostaru otklonjena je diskriminacija birača, jer je vrijednog glasa svakog birača izjednačena. No, protekli su izbori, piše HMS, otkrili još jednu anomaliju- postojanje šest gradskih izbornih jedinica, koji su se pokazali nepotrebnima, ako već postoji gradska izborna jedinica, koja obuhvaća cijelo područje grada. Postojanje šest izbornih jedinica, što više, iskorišteno je za izborni inžinjering time što su se birači iz istočnogradskih većinski bošnjačkih izbornih jedinica, koje su skoro pa etnički čiste fiktivno prijavljivali u izborne jeinice s većinski hrvatskim stanovništvom, kako bi utjecali na rezultate izbora. Uz to nameće se pitanje je li vrijednost glasa svakog birača sada uistinu izjednačena u situaciji postojanja izbornih jedinica iz kojih se biraju samo dva vijećnika, pa primjerice u izbornom području Jug stranka koja osvoji 2.480 glasova osvoji 1 mandat, kao i stranka, odnosno koalicija, koja osvoji 855 glasova. No, ovo je posebna tema, koja zahtjeva širu elaboraciju, a njome ćemo se svakako baviti narednih dana./HMS/

<***>
NOVINA: poskok.info
DATUM: 22.03.2025
RUBRIKA: Hrvatska
NADNASLOV: N/A
NASLOV: ŠTO O DJECI MISLE MLADI, A ŠTO STARIJI: „Treba barem troje da bi to bilo pravo“
PODNASLOV: N/A
STRANA: https://poskok.info/sto-o-djeci-misle-mladi-a-sto-stariji-treba-barem-troje-da-bi-to-bilo-pravo/
AUTOR(I): poskok.info

U zemlji u kojoj se najčešće čuje rečenica „nek’ su zdravi“, paradoksalno – ima sve manje zdravih i novorođenih. Dok se političari svađaju tko će prvi obiteljima dati po 50 eura za treće dijete (ili po mogućnosti – tuđu djecu), Hrvatska klizi niz demografsku nizbrdicu bez volje da ikad povuče ručnu. Na ulicama Zagreba prošetala je novinarska ekipa i upitala građane: „Koliko djece biste voljeli imati?“ Stariji odgovaraju očekivano – barem troje. Jer „to je bilo normalno“. Jer „djeca su bogatstvo“. Jer „mi smo tako živjeli“. Mlađi, pak, spuštaju pogled i iz džepa vade kredit za podstanarski stan. Ako imate 35 i dalje čekate „pravi posao“, teško da razmišljate o bebi. Više o daljinskom, Netflixu i kratkom roku trajanja mlijeka u hladnjaku. Jedna mlada sugrađanka iskreno progovara: – Danas jako puno ljudi ne želi djecu. Mislim da je to zato što se, barem ja to tako vidim na društvenim mrežama, jako puno komentiraju loše strane toga. Tipa porođaj, kroz koliko teških trenutaka žene moraju proći da bi zapravo dobile dijete. Volim djecu, htjela bih imati dijete, ali stvarno je težak odabir imati dijete, pogotovo za ženu. Imam osjećaj da kad dobiješ dijete, da se cijeli tvoj život kreće oko njega. To je slatko, ja bih to napravila, ali onda opet, bojim se da ne izgubim samu sebe u svemu tome. Tijelo ti se promijeni zauvijek. Lijepo je imati trudnički trbuščić i nakon što si rodio, ali nekako ne znam bi li se s tim osjećala sto posto lijepo. To je možda glupo razmišljanje, svjesna sam toga, ali malo sve to ostavi traga na tebi. Dok mladi razmišljaju između straha i estetskog neprihvaćanja vlastitog tijela, stariji građani imaju ponešto klasičniju dijagnozu: – U svakom slučaju zabrinjavajuće za našu populaciju, jer i ovako smo u minusu. Mladi žive u dugogodišnjim vezama, u brak ne ulaze i nažalost, mnogi su bez djece. Mogu, ali jednostavno ne žele. Zašto? Mladi odlaze van, a oni koji ostaju ovdje imaju jedno ili najviše dvoje djece. Trebali bi imati troje da bi to bila prava reprodukcija. S jedne strane moral, s druge Excel Statistika nas više ne može zavaravati. Hrvatska 2023. godine bilježi 32.170 rođenih i 51.275 umrlih. Minus na papiru, minus u narodu, minus u kolektivnoj volji da se stvari promijene. I tako iz godine u godinu. Oni koji bi djecu – ne mogu ih priuštiti. Oni koji ih mogu – često ne žele. Između te dvije tišine, politika zijeva, a Vlada najavljuje reformu obrazovanja svake četiri godine. Tek toliko da znamo da će i ova djeca koja se rode, čim progovore, poželjeti otići. U Irsku, Njemačku, Švedsku. Ili barem na YouTube. Ali zato imamo “nacionalnu strategiju” I, naravno, demografsku. Pisanu fontom Times New Roman i zamišljenu da se nikad ne implementira. Uz nju idu i Facebook rasprave o tome kako „mladi danas samo bi mobitel i da putuju“. Nitko se ne pita tko im je sagradio svijet iz kojeg žele pobjeći. Nekada se djeca rađala iz ljubavi. Danas bi se trebala rađati iz otpornosti – na stres, inflaciju i političku jalovost. U vremenu kad ti novorođenče automatski generira troškove u Excel tablici, nije ni čudo da sve češće umjesto „čestitamo“ čujemo „hrabro ste se odlučili“.

<***>
NOVINA: poskok.info
DATUM: 15.11.2024
RUBRIKA: Novice
NADNASLOV: N/A
NASLOV: PRETRES KUĆE BEROŠEVIH:  “Poetska pravda” je akcija DORH-a ili Europske tužiteljice?
PODNASLOV: Ovaj događaj izazvao je brojne reakcije u javnosti i političkom životu.
STRANA: https://poskok.info/pretres-kuce-berosevih-poetska-pravda-je-akcija-dorh-a-ili-europske-tuziteljice/
AUTOR(I): poskok.info

Službenici PNUSKOK-a jutros su pokrenuli novu veliku akciju. Prema informacijama koje prenosi N1, policija je dobila nalog za pretres više objekata, uključujući kuću ministra zdravstva Vilija Beroša. Također, Jutarnji list javlja da su istražitelji usmjereni i na nekolicinu visokopozicioniranih liječnika, među kojima su ravnatelji nekih bolnica. Ovaj događaj izazvao je brojne reakcije u javnosti i političkom životu. “Heroj Vili i ekipa iz Stožera u vrijeme suludog nametanja mjera zaslužili su zatvor zbog onoga što su još tada radili.” Dodao je kako je, prema njegovom mišljenju, vrijeme pandemije obilježeno zloupotrebama i pljačkom te da se tada radilo o ukidanju ljudskih prava i sloboda na dotad nezapamćen način. Njegova objava uključivala je i sljedeće: “To vrijeme kad su ukinuli javnu nabavu bilo je vrijeme razularene pljačke i uskraćivanja ljudskih prava i sloboda dotad neviđenog u povijesti. Sva nabava medicinske opreme išla je pod oznakom tajnosti, a mjere koje su se uvodile nisu bile utemeljene na relevantnim znanstvenim činjenicama. To je bilo i vrijeme demoniziranja svih koji drugačije misle. Nažalost, i Beroš i Capak i Božinović bili su samo izvršitelji. Nalogodavci su bili vani. Poetska je pravda da policija upada u Beroševu kuću na isti datum kad sam prije tri godine donio odluku kako Grad Sinj neće uvesti covid potvrde. Ponosan sam što tada nisam pokleknuo. A oni će ionako kad-tad odgovarati. Ovdje ili pred Svevišnjim.” Reakcije iz SDP-aSaša Đujić, zastupnik SDP-a, komentirao je situaciju gostujući u emisijiNovi dan. Istaknuo je kako je još prerano za detaljnije komentare zbog nedostatka informacija, ali se osvrnuo na širi kontekst: “Ovo nije prvi put u Plenkovićevoj Vladi da je ministar pod istragom. Novost je da su aktivnosti krenule prema HDZ-ovom dužnosniku prije nego što je dao ostavku. Jako je loše što se ovakve stvari događaju – da su dužnosnici fokusirani na muljanje i kako ukrasti javni novac, umjesto da se bave problemima svojih resora.” Upitan o ulozi glavnog državnog odvjetnika Ivana Turudića i njegovoj potencijalnoj neovisnosti o Vladi i HDZ-u, Đujić je bio oprezan: “Vidjet ćemo je li Beroš meta DORH-a ili Europske tužiteljice. Sve će ovisiti o daljnjem razvoju situacije.” Političke implikacijePretres kuće ministra zdravstva otvara pitanje integriteta Vlade Andreja Plenkovića, posebno u svjetlu ranijih slučajeva optužbi i istraga protiv ministara iz redova HDZ-a. Do sada, ministri su uglavnom bili pod istragom nakon što su podnijeli ostavke, a ovaj slučaj predstavlja promjenu tog trenda. Javnost će budno pratiti hoće li istraga dovesti do optužnice protiv Vilija Beroša i drugih visokopozicioniranih osoba u zdravstvenom sustavu. Također, zanimljivo će biti vidjeti hoće li DORH ili Europska tužiteljica preuzeti vodeću ulogu u ovom slučaju. Pretres kuće ministra zdravstva Vilija Beroša i ostalih visokopozicioniranih osoba otvara novo poglavlje u borbi protiv korupcije. I dok jedni, poput Bulja, povezuju ovaj slučaj s razdobljem pandemije, drugi poput Đujića ističu širi problem političke odgovornosti i integriteta u Plenkovićevoj Vladi. Hoće li ovaj slučaj biti prekretnica ili samo još jedan u nizu korupcijskih skandala, ostaje za vidjeti.

<***>
NOVINA: poskok.info
DATUM: 30.03.2018
RUBRIKA: Novice
NADNASLOV: N/A
NASLOV: Brčko u sred Mostara?
PODNASLOV: Džeba ističe kako središnje zona nikada nije bila niti gradska općina niti gradsko područje a niti izborna jedinica te da nikada nije davala vijećnika.
STRANA: https://poskok.info/brcko-u-sred-mostara/
AUTOR(I): poskok.info

Džeba ističe kako središnje zona nikada nije bila niti gradska općina niti gradsko područje a niti izborna jedinica te da nikada nije davala vijećnika. Mostarcima iz središnje gradske zone potrebno je osigurati njihovo izborno pravo, složili su se predstavnici stranaka koji su u četvrtak u gradskoj Vijećnici održali treću rundu pregovora o pronalasku rješenja za održavanje izbora u gradu na Neretvi. Predsjednik Gradskog odbora Edin Zagorčić nakon sastanka rekao kako će središnja gradska zona ”nestati na način kako je sada organizirana, a daje jednog vijećnika”. ”To ne ispunjava odluku Ustavnog suda BiH, s obzirom na to da ne odgovara reciprocitetu broja birača koji biraju jednog vijećnika. Postoje određene ideje da se ti ljudi, kao u Brčkom, sami opredjeljuju u kojoj će izbornoj jedinici glasati i ostaje da još definiramo kome će ići taj vijećnički mandat”, rekao je Zagorčić nakon sastanka. Damir Džeba, čelnik mostarskog ogranka HDZ-a BiH kaže za Bljesak.info kako se stanovnicima središnje gradske zone aktivno i pasivno biračko pravo, da budu birani i da biraju, mora osigurati sukladno odluci Ustavnog suda. No, Džeba upozorava kako središnje zona nikada nije bila niti gradska općina niti gradsko područje a niti izborna jedinica te da nikada nije davala vijećnika. ”Ono što je do sada bila praksa jeste da se ti birači mogli biti birani na gradskoj listi i mogli su birati za gradsku listu, ali je Ustavni sud utvrdio da oni nemaju svoje aktivno i pasivno pravo biranja kada je riječ o popunjavanju vijećnika iz Gradskog vijeća kroz šest izbornih jedinica i to je problem koji moramo riješiti”, rekao je Džeba. Slaven Bevanda, zamjenik predsjednika Hrvatske republikanske stranke, koji je sastanku nazočio kao pravnik, rekao je kako središnja zona ne može biti izborna jedinica. ”Središnja zona nikad nije bila gradsko područje niti gradska općina. Statutom Grada Mostara su uspostavljena gradska područja koje čine izborne jedinice, a gradska područja su u biti bivše općine. Središnja zona nikad nije bila općina pa niti izborna jedinica”, rekao je Bevanda koji je od 2012. do 2013. godine bio član radne skupine Gradskog vijeća Grada Mostara za implementaciju Odluke Ustavnog suda BiH. Kaže kako su određeni prijedlozi na tragu da se biračima središnje zone osigura biračko pravo na jedan od načina kako je to predviđeno izbornim zakonodavstvom kao u Brčkom Disktriktu, ali i da postoje ideje o spajanju izbornih jedinica s kompenzacijskim listama. Džeba kaže kako je njegova stranka opredijeljena da se ispoštuje odluka Ustavnog suda i da je HDZ-u BiH ”prihvatljiv svaki model koji rješava ovu odluku Ustavnog suda u cijelosti”. Zadovoljan je, kaže, sastankom kojeg je organizirao SDP. ”Počinjemo shvaćati da nema izbora u Gradu Mostaru ukoliko ne provedemo odluku Ustavnog suda i ne popravimo odredbe koje je suspendirao Ustavni sud iz Izbornog zakona. Jučer (četvrtak, op.a.) je krenulo u tom pravcu. Razumijem političke zahtjeve da netko želi u ovom momentu kroz implementaciju odluke Ustavnog suda  rješavati i nešto što je politička želja kroz prijedloge da postoje i dogradonačelnik i ili neka druga vrsta ustroja Grada Mostara ali to nam sad nije prioritet. Mi smo spremni i o tome razgovarati da vidimo što koga muči od političkih stranaka koje imaju legitimitet”, rekao je Džeba. I Bevanda se slaže kako se pitanje dogradonačelnika ne može rješavati u ovom ”paketu”. ‘Pitanje dogradonačelnika se ne može rješavati u ovom paketu jer Ustavom federacije nije predviđen njegov izbor. Reorganizacija grada treba biti pitanje promjene Statuta. A to je i korektno. Birači će izabrati 35 vijećnika koji dvotrećinskom većinom mogu reorganizirati grad”, rekao je Bevanda. Zaključak treće runde stranačkih pregovora je da će se dinamika sastanaka ubrzati, pa će Savez za bolju budućnost već idućeg tjedna biti domaćin novim pregovorima. Stranke su, uglavnom, zadovoljne onim što su na tri sastanka uspjeli definirati kao zajedničke želje. I Bevanda, kao pravnik, kaže kako se osjeti pomak. ”Za razliku od ranijih pregovora, mislim da se više stavljen fokus na konkretna rješenja, odnosno na provedbu odluke Ustavnog suda. To je moje viđenje kao pravnika, drugo je što vidim kao politički problem”, rekao je Bevanda za Bljesak.info.

<***>
NOVINA: poskok.info
DATUM: 27.11.2015
RUBRIKA: Novice
NADNASLOV: N/A
NASLOV: Ideologija vehabizma prisutna u 28 bh.naselja
PODNASLOV: N/A
STRANA: https://poskok.info/ideologija-vehabizma-prisutna-u-28-bh-naselja/
AUTOR(I): Desk

Najmanje 28 naselja u FBiH, uglavnom seoskih, sve više jača ideologija vehabizma i radikalnog islamizma, koji je nerijetko povezan i s terorističkim djelovanjem, što je osnovni razlog zbog kojeg pripadnike ovakvih zajednica ne podržava većina bh. građana.“Nezavisne” su u posjedu popisa lokacija, u kojem je vidljivo da su radikalni islamisti svoje utočište pronašli u 17 općina, i to u šest županija. Najviše takvih naselja je danas u Zeničko-dobojskoj županiji (ZDŽ), gdje je potencijalna opasnost označena u čak 14 sela i gradskih predgrađa, i to na području Zenice, Žepča, Zavidovića, Maglaja i Tešnja.Među evidentiranim točkama u ZDŽ nalaze se i po vehabijama odranije poznati Šerići kod Zenice, te selo Gornja Bočinja kod Maglaja, kao i Ošve, koje su prije nekoliko mjeseci etiketirane kao rasadnik džihadista, iz koga i stari i mladi idu u boru za Islamsku državu.U Tuzlanskoj županiji (TŽ) selefije žive u pojedinim naseljima na području općina Gračanica, Kalesija, Živinice i Srebrenik, kojem pripada i Gornja Maoča, najozloglašenije vehabijsko gnijezdo u BiH, u kojem su se ne tako davno zavijorile i zastave svirepe terorističke organizacije.Ljudi čiji je način života desetljećima udaljen od 21. stoljeća naseljavaju i tri sela u USŽ, i to kod Cazina, Bihaća i Velike Kladuše, kod koje se nalazi Bosanska Bojna, gdje su, kako neki tvrde, Bilal Bosnić, a koji je nedavno osuđen na sedam godina, te njegovi sljedbenici kupili posjede.Kada je riječ o Srednjobosanskoj županiji, alarm se oglašava nad jednim selom i dva zaseoka kod Travnika i Donjeg Vakufa, uključujući i Mehuriće, koji su prije nekoliko godina spominjani kao lokacija gdje se radikalni islamisti obučavaju za rukovanje oružjem.U sličnom kontekstu spominje se i Bosanskopodrinjska županija, odnosno goraždansko mjesto Bivolice, koje je ranije zacrtano kao pogodno tlo za formiranje vehabijske zajednice, poput one u Gornjoj Maoči.Posla, bar kada je riječ o prevenciji, za policijske agencije ima i na području sarajevskih općina Hadžići i Ilidža, uključujući i naselje Zaklopača, gdje su, kako je to prije nekoliko dana procurilo u javnost, boravili i presuđeni teroristi, sirijski dobrovoljci, te predavači IS!Stručnjaci ocjenjuju kako opasnost koja vreba iz stavova i namjera dijela vehabija ne smije biti podcijenjena.Tako Milan Mijalkovski, stručnjak za borbu protiv terorizma, smatra kako je suradnja u obrani od terorizma među balkanskim zemljama nedovoljno uspješna, pri čemu 3.400 vehabija, koji su registrirani u BiH kao potencijalni teroristi, predstavljaju bombu koja može eksplodirati u svakom trenutku.Dževad Galijašević, stručnjak za antiterorizam, ocjenjuje kako bi sva naselja i evidentirani ekstremisti morali biti pod stalnim nadzorom sigurnosnih agencija u BiH, jer se samo tako može onemogućiti njihovo destruktivno djelovanje, dalja radikalizacija, te eventualno naoružavanje i financiranje.Dušanka Majkić, član Zajedničkog povjerenstva za obranu i sigurnost bh. parlamenta, naglašava kako je postojanje izoliranih vehabijskih zajednica u BiH nepobitna činjenica, te kako bi bilo dobro da policijske strukture u FBiH znaju točno koliko ih je i što se u njima događa.Nakon brojnih upozorenja iz Europe, prema kojima teroristička prijetnja koja postoji u BiH nije za podcijeniti, zabrinjavajući podaci stižu i iz Washingtona, pa je tako senator Jeff Sessions nabrojao 12 primjera radikaliziranih izbjeglica u SAD, uključujući i nekoliko iz BiH.Općine u čijim naseljima jačaju vehabijske zajedniceZenica (ZDK)Žepče (ZDK)Zavidovići (ZDK)Maglaj (ZDK)Tešanj (ZDK)Gračanica (TK)Kalesija (TK)Srebrenik (TK)Živinice (TK)Bihać (USK)Cazin (USK)Velika Kladuša (USK)Travnik (SBK)Donji Vakuf (SBK)Ilidža (KS)Hadžići (KS)Goražde (BPK)

<***>
NOVINA: poskok.info
DATUM: 27.07.2012
RUBRIKA: Crna kronika
NADNASLOV: N/A
NASLOV: Policija spriječila sukob većih razmjera na Španjolskom trgu
PODNASLOV: Tragom tih informacija kontaktirali smo Policijsku stanicu Mostar centar gdje je zaBljesak.
STRANA: https://poskok.info/policija-sprijecila-sukob-vecih-razmjera-na-spanjolskom-trgu/
AUTOR(I): Desk

Protekle noći u sjeni događanja zakazanog koncerta na Kantarevcu spriječen je sukob većih razmjera. Policija je u srijedu navečer brzom intervencijom spriječila sukob dviju grupa maloljetnika koji su se okupljali na Španjolskom trgu u Mostaru, neslužbeno smo doznali u policiji. Tragom tih informacija kontaktirali smo Policijsku stanicu Mostar centar gdje je zaBljesak.infonačelnik Hasan Lerić izjavio kako službene zabilješke o narušavanju javnog reda i mira nema. Prema neslužbenim informacijama oko 22:30 sati protekle noći krenula je veća grupa osoba mlađe životne dobi od Kantarevca prema Španjolskom trgu. Policijska uprava Mostar u to je vrijeme dobila dojavu da bi na Španjolskom trgu moglo doći do masovnijeg sukoba pa je policija preventivno djelovala i prema Španjolskom trgu uputila nekoliko policijskih ophodnji. Postojala je i informacija kako je više osoba proganjalo tri muške osobe Bulevarom koje su na kraju uspjele pobjeći među zgrade u naselju Cernica. Mnogi su tako od navedenog vremena do ponoći mogli primjetiti pojačanu nazočnost policije duž Bulevara, odnosno od Španjolskog trga do Doma zdravlja. Španjolski trg je u nekoliko navrata bio poprište sukoba kako maloljetnika koji su tučnjave dogovarali uglavnom putem društvenih mreža. Mostarci se još uvijek nerado sjećaju navijačkih izgreda na spomenutom trgu za vrijeme trajanja Eura u Poljskoj i Ukrajini tijekom lipnja. Tada je veća grupa navijača reprezentacije Hrvatske došla na trg, te su se sukobili s policijom. Krajnji bilans je bio sedam privedenih osoba, oštećena tri policijska vozila, ozlijeđena tri policajca, te oštećenja na javnim površinama.

<***>
NOVINA: poskok.info
DATUM: 10.04.2023
RUBRIKA: Novice
NADNASLOV: N/A
NASLOV: Poništeni otkazi radnicima, “Prevent” doo Zenica
PODNASLOV: N/A
STRANA: https://poskok.info/ponisteni-otkazi-radnicima-prevent-doo-zenica/
AUTOR(I): poskok.info

Poštovani mediji, Radnička borba urodila je plodom. Naime,  uspjeli smo da poništimo rješenja o otkazu koja su bila izdata radnicima „Prevent”  Zenica te smo ih vratili na čekanje zajedno sa ostalim radnicima. Uz to, uspjeli smo zaustaviti nagodbu Prevent Zenice sa radnicima po pitanju NEZAKONITIH otpremnina.  Podsjećamo, radnicima su bile usmeno ponuđene otpremnine koje su bile ponižavajuće, posebno kada se uzme u obzir da su mnogi radnici proveli više od 25 godina radeći u ovoj kompaniji. Ovom pobjedom smo zaštitili prava radnika i spriječili nepravednu i nezakonitu nagodbu koja bi im nanijela značajnu štetu. Zaustavili smo pokušaj nezakonitog stečajnog postupka, koji je mogao dovesti  do oštećenja prava radnika i uništenje kompanije. Ovo je velika pobjeda u borbi za prava radnika u našoj zemlji, a ostvarena je zahvaljujući zajedničkim naporima radnika, Radničkog pokreta i advokatske kancelarije Stevanović iz Bijeljine. Radnički pokret i dalje nastavlja sa svojim radom kako bi dao doprinos za unapređenje položaja radnika u cijeloj BiH. Naš cilj je da se borimo za pravedniji i sigurniji radnički položaj, te ćemo nastaviti da se borimo za prava radnika i za bolju budućnost. Dražan Pejaković predsjednik UG “Radnički pokret”.

<***>
NOVINA: poskok.info
DATUM: 29.05.2021
RUBRIKA: Novice
NADNASLOV: N/A
NASLOV: Na Humac stigla tri nova zvona
PODNASLOV: N/A
STRANA: https://poskok.info/na-humac-stigla-tri-nova-zvona/
AUTOR(I): Desk

Crkva sv. Ante dobila je tri nova zvona koja će biti postavljena do početka devetnice sv. Anti Padovanskom koje je desetljećima poznato kao  regionalno najveće svetište ovom katoličkom svecu. Nova zvona su nastavak uređenja crkve na Humcu. U prošloj godini nova crkva sv. Ante na Humcu je dobila novi oltar i ambon, a u planu je napraviti i ulazna vrata itabernaculum. Oltar i ambon su djelo akademskog kipara Ilije Skočibušića iz Tomislavgrada koji je diplomirao kiparstvo 2004. godine na ALU u Širokom Brijegu, a već ima idejno rješenje za ulazna vrata i tabernakul koja će dodatno oplemeniti svetište na Humcu. Nova zvona na Humac su dopremljena iz Italije gdje su i izlijevana. Ukupno će tako sada biti 6. Najveće zvono težine 1300 kg saliveno je u čast sv. Ante. Drugo zvono teško 500 kg saliveno je u čast Blaženoj Djevici Mariji, a najmanje zvono težine 280 kg saliveno je u čast sv. Franji.

<***>
NOVINA: poskok.info
DATUM: 30.07.2017
RUBRIKA: Novice
NADNASLOV: N/A
NASLOV: Princ Harry: Zašto kraljevska djeca nose tako glupu odjeću?
PODNASLOV: N/A
STRANA: https://poskok.info/princ-harry-zasto-kraljevska-djeca-nose-tako-glupu-odjecu/
AUTOR(I): Desk

Princ Harry priznao je da su staromodne odjevne kombinacije koje nose kraljevska djeca često “bizarne”. Princ je u novom dokumentarcu objasnio da je njegovu majku Dianu, princezu od Walesa, prilično zabavljalo oblačenje njezine djece, prenosi britanski Telegraph “Nosili bismo identičnu odjeću, poput čudnih šortseva i lakiranih cipelica. Smijem se kad god vidim naše stare fotografije “, rekao je Harry.  “Odmah pomislim – kako si mogla to nam radiš?”, Dodao je. Mali prinčevi su nakon nekog vremena počeli da se bune – prvo William, koji je odbijao nosi identičnu odjeću kao njegov brat, a zatim i Harry.  “Mogu se kladiti da joj je bilo vrlo zabavno. Radiću isto kad budem imao svoju djecu “, zaključio je princ.


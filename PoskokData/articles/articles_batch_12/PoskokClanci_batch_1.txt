<***>
NOVINA: poskok.info
DATUM: 26.05.2013
RUBRIKA: Novice
NADNASLOV: N/A
NASLOV: Dodik: BiH je 'vrag zemlja' bez demokracije
PODNASLOV: N/A
STRANA: https://poskok.info/dodik-bih-je-vrag-zemlja-bez-demokracije/
AUTOR(I): Desk

Predsjednik Republike Srpske Milorad Dodik poručio je da Srpska nije spremna da u unitarni BiH unese ni minimum nečega svoga, jer ne vjeruje u taj projekt izvan Daytonskog sporazuma i onoga što je u njemu napisano. Dodik je rekao da je BiH“vrag zemlja”i da tu nema demokracije, a da je Republika Srpska jedino što ovdje funkcionira.On kaže da na Zapadu vjerojatno slovi kao protivnik ulaska BiH u NATO i da možda mora da pripazi kada negdje ide da li da leti avionom ili ne. “Da mi se nešto ne dogodi, moram i o tome da razmišljam”, rekao je Dodik za beogradsku“Politiku”.Prema njegovim riječima, NATO je bombardirao Srbe i Republiku Srpsku, bacao je ovdje osiromašeni uranij, što je direktno dovelo do povećanja bolesti od karcinoma i leukemije kod stanovništva.“Imamo o tome egzaktne podatke, mi smo bili mjesto za eksperimente NATO-a. NATO je stao na stranu jednih, a protiv drugih u ratu u BiH. No, naša politika nije protiv NATO-a, već smo mi za referendum naroda o tom pitanju, baš kao i u nekim drugim zemljama koje su o tome odlučivale”,pojašnjava predsjednik Srpske.O miješanju američkih diplomata u unutrašnja pitanja BiH, Dodik kaže da to nije prvi put, navodeći primjer od prije nekoliko tjedana kada je američki veleposlanik u Sarajevu tražio od njega da se sruši pravoslavna crkva u Srebrenici.“Kada to odbijete onda niste dobar momak, onda on kaže kako ih frustriraju sastanci sa mnom, jer ne mogu da imaju ono što hoće. I mene uvijek frustriraju sastanci sa njim, jer uvijek imaju zahtjeve koji nisu korektni u odnosu na Republiku Srpsku, uvijek su gubitak za Srpsku”,istakao je Dodik.Generalno, objašnjava on, sve je to plod nastojanja da se provede koncept unitarizacije BiH i iza tog koncepta stoji zamjenik pomoćnika američkog državnog tajnika Philip Reeker.Kada je riječ o pitanju knjiženja vojne imovine u BiH, Dodik je ponovio da su imovina i vojna imovina prema Daytonskom mirovnom sporazumu riješene tako što to nije dano u nadležnost BiH, već entitetima.Amerikanci su pitanje vojne imovine, da se ona prenese u vlasništvo BiH, postavili i kao uvjet za počinjanje MAP programa NATO-a, napominje Dodik i ističe da se Amerikanci u tom slučaju pozivaju na odluku Predsjedništva BiH, koje o tome ne može da odlučuje, jer nije nadležno.“Može da da preporuku, ali ne može da odlučuje. Republika Srpska nije spremna da u projekt unitarne BiH unese ni minimum nečega svoga, jer mi u taj projekt izvan Daytonskog sporazuma i onoga što je u njemu napisano ne vjerujemo. Nisam spreman da razgrađujem Daytonski sporazum i zato sam za Reekera problem”,zaključio je Dodik.Dodik je pozvao Reekera da javno iznese za koju je vojarnu u Republici Srpskoj osobno zainteresiran.SRNA

<***>
NOVINA: poskok.info
DATUM: 15.04.2016
RUBRIKA: Novice
NADNASLOV: N/A
NASLOV: Novi prijedlog: Naknadu štete će snositi osiguranje kod kojeg je vozilo osigurano
PODNASLOV: Dom naroda Parlamenta Federacije BiH odobrio je u vidu nacrta izmjene i dopune Zakona o osiguranju od odgovornosti za vozila i ostale odredbe o obaveznom osiguranju od odgovornosti.
STRANA: https://poskok.info/novi-prijedlog-naknadu-stete-ce-snositi-osiguranje-kod-kojeg-je-vozilo-osigurano/
AUTOR(I): Desk

Dom naroda Parlamenta Federacije BiH odobrio je u vidu nacrta izmjene i dopune Zakona o osiguranju od odgovornosti za vozila i ostale odredbe o obaveznom osiguranju od odgovornosti. ”Temeljni razlozi za izmjene su uređenje tržišta osiguranja od odgovornosti za vozila, sprječavanje negativnih pojava na tržištu osiguranja, stvaranje pravnog osnova za funkcioniranje jedinstvenog tržišta osiguranja u BiH i osiguranje jednakih prava osiguranika i oštećenika”, rekla je zamjenica premijera i federalna ministrica financija Jelka Milićević. Osnovni problem, koji je već duže razdoblje prisutan u provođenju ovog osiguranja od auto odgovornosti, je “nepoštivanje administrativno utvrđene premije od biroa osiguranja, koja nije promijenjena od 1998. godine”. Od 2005. kada je navedeni Zakon stupio na snagu u Federaciji, nisu doneseni novi usuglašeni uvjeti i tarife za osiguranje od odgovornosti za vozila. Nelojalna konkurencija To je trebalo biti u obvezi udruženja osiguravatelja u BiH u skladu sa zakonom, a koje nikada nije uspostavljeno. ”Tako je na tržištu osiguranja od autoodgovornosti prisutno posredno i neposredno davanje nedozvoljenih popusta, što potiče nastajanje nelojalne konkurencije. Na ovaj način dolazi do financijskog slabljenja financijskog položaja društava za osiguranje”, kazala je Milićević. Zato je zastupnik Kluba Bošnjaka Admir Hadžipašić predložio da naknadu štete snosi osiguranje kod kojeg se vrši osiguranje vozila, a ne osiguranje koje je prouzročilo štetu. Ovaj prijedlog je prihvatio i Klub Hrvata u Domu naroda. Budući da se premija osiguranja ne utvrđuje u skladu s procjenom rizika, to dovodi i do nemogućnosti naknade štete osiguraniku u slučaju nastanka osiguranog slučaja. Ministrica je podsjetila da je u Republici Srpskoj drugu godinu na snazi Zakon, kojim se uvela postupna liberalizacija utvrđivanja tarifa premija. To je smatra Milićević dovelo do narušavanja jedinstvenog tržišta osiguranja u BiH. Imajući u vidu uvođenje supervizije bazirane na sustavu upravljanja rizicima kao preduvjeta za stabilnost sektora osiguranja predlaže se “u razdoblju od osam godina fazna liberalizacija cijena osiguranja od autoodgovornosti za vozila”. ”Na način da u prvih pet godina, od dana stupanja na snagu zakona, društva za osiguranje koriste zajedničku tarifu premija i cijene koje se donose u Agenciji za nadzor osiguranja. Najmanje tri godine je razdoblje djelomične liberalizacije i društva za osiguranje će koristiti vlastitu tarifu premija i cjenik za osiguranja od autoodgovornosti. Na to će se morati dobiti prethodna suglasnost Agencije za nadzor osiguranja”, pojasnila je Milićević. Osim toga, društva za osiguranje će biti dužna u izračunavanju tarife premije primjenjivati smjernice koje donosi Agencija. Potpuna liberalizacija predviđa da će stupiti osam godina od stupanja na snagu zakona i tada više neće biti potrebna prethodna suglasnost Agencije na vlastitu tarifu premije i cjenik za osiguranje od autoodgovornosti. ”Sustav slobodnog određivanja cijena osiguranja za vozila je u skladu s načelima funkcioniranja slobodnog tržišta, a ujedno usklađivanje sa zahtjevima direktive Europske unije. Uvođenjem sustava slobodnog određivanja cijena osiguranja od autoodgovornosti na domaćem tržištu osiguranje bi postalo konkretnije”, zaključila je Milićević. S obzirom na to da je uočen pad cijena osiguranja, dodaje da to upućuje da će sama liberalizacija biti povoljna i za korisnike proizvoda osiguranja. ”Međutim, u dugom roku očekuje se da će doći do uspostavljanja optimalne razine cijene autoosiguranja u skladu s poduzetim rizikom”, izjavila je zastupnicima zamjenica ministra i federalna ministrica financija  Milićević u obrazloženju zakona.

<***>
NOVINA: poskok.info
DATUM: 25.11.2024
RUBRIKA: Novice
NADNASLOV: N/A
NASLOV: VUČIĆ ZA BBC: “Promijenio sam se, ne dijelim više stavove iz mladosti”
PODNASLOV: N/A
STRANA: https://poskok.info/vucic-za-bbc-promijenio-sam-se-ne-dijelim-vise-stavove-iz-mladosti/
AUTOR(I): poskok.info

Predsjednik Srbije, Aleksandar Vučić, gostovao je u poznatoj političkoj emisiji Hard Talk britanskog BBC-ja, gdje ga je intervjuirao Stephen Sackur. Razgovarali su o poziciji Srbije na svjetskoj sceni, ekonomskom napretku, odnosima s drugim državama te ključnim političkim pitanjima. O raspadu Jugoslavije i vlastitoj prošlostiVučić je odgovarao na pitanja o svom ranijem članstvu u radikalima tijekom raspada Jugoslavije. “Promijenio sam se i sazrio. Brinem o svom narodu, ali se ne slažem da su problemi Balkana isključivo unutarnji ili krivica Srbije. Zapad ima svoju ulogu,” izjavio je. O pitanju Srebrenice rekao je: “Uvijek sam spreman odati počast žrtvama, ali neću govoriti na način koji otvara nova politička pitanja.” O odnosu s DodikomNa pitanje o podršci Miloradu Dodiku, Vučić je istaknuo da nema utjecaja na predsjednika Republike Srpske. “Imam dobar odnos s Dodikom, ali Srbija snažno podržava teritorijalni integritet Bosne i Hercegovine, uključujući Republiku Srpsku. Srbija ima svoje granice prema ustavu i rezolucijama.” Kosovo i normalizacija odnosaNa pitanje o Kosovu, Vučić je naglasio da Srbija nikada nije priznala njegovu neovisnost. “Normalizacija znači očuvanje mira, a priznanje nije ni izrečeno ni zapisano. Bombardiranje NATO-a narušilo je sva pravila, kao i kršenje Rezolucije 1244.” Suradnja s Istokom i ZapadomNa Sackurovo pitanje hoće li Srbija birati između EU-a, Rusije i Kine, Vučić je istaknuo: “Naš krajnji cilj je članstvo u Europskoj uniji, ali nećemo se odreći partnera na Istoku. Ponosan sam na to što sjedim na srpskoj stolici.” Vučić je zaključio da se Srbija usmjerava prema ekonomskom razvoju i dobrim odnosima sa svim državama, uz jasno opredjeljenje za srpski interes. Tagovi: Aleksandar Vučić, Hard Talk, BBC, Stephen Sackur, Srbija, Republika Srpska, Kosovo, Srebrenica, teritorijalni integritet, EU, Rusija, Kina, NATO, Jugoslavija, Milorad Dodik, ekonomija, normalizacija odnosa, vanjska politika Srbije

<***>
NOVINA: poskok.info
DATUM: 29.04.2019
RUBRIKA: Novice
NADNASLOV: N/A
NASLOV: Njemačka i Francuska žele zajednički preuzeti odgovornost za zapadni Balkan
PODNASLOV: N/A
STRANA: https://poskok.info/njemacka-i-francuska-zele-zajednicki-preuzeti-odgovornost-za-zapadni-balkan/
AUTOR(I): poskok.info

“Mi se danas nalazimo kako bi spriječili da problemi postanu još složeniji. Tu ne smije biti sporazuma na teret drugih i zato smo ovdje danas u ovom sastavu”, rekla je Merkel. “Mi se danas nalazimo kako bi spriječili da problemi postanu još složeniji. Tu ne smije biti sporazuma na teret drugih i zato smo ovdje danas u ovom sastavu”, rekla je Merkel. Njemačka kancelarka Angela Merkel i francuski predsjednik Emmanuel Macron rekli su u ponedjeljak u Berlinu uoči susreta na vrhu zemalja zapadnog Balkana i Europske unije kako Njemačka i Francuska stoje iz europske perspektive zemalja zapadnog Balkana. “Mi smo sazvali ovaj sastanak danas jer se osjećamo obveznim održati europsku perspektivu zemalja u regiji”, rekla je Merkel. Ona je istaknula kako današnji sastanak služi i tome kako bi se ispitale situacije u pojedinim zemljama te kako bi se iskristalizirali problemi koji moraju biti riješeni, a rješenje zastoja pregovora između Srbije i Kosova izdvojila je kao problem o kojem će najviše biti riječi. “Mi se danas nalazimo kako bi spriječili da problemi postanu još složeniji. Tu ne smije biti sporazuma na teret drugih i zato smo ovdje danas u ovom sastavu”, rekla je Merkel i dodala kako se radi o zajedničkoj njemačko-francuskoj inicijativi, prenosi Hina. Susret na vrhu zemalja zapadnog Balkana i EU-a na kojem sudjeluju i Njemačka, Francuska, Hrvatska i Slovenija, održava se u Berlinu na poziv Merkel i Macrona, a glavna tema susreta su razgovori o stabilnosti i napretku regije, posebice pomicanje dijaloga između Srbije i Kosova s mrtve točke. Kao jednu od prepreka na putu ka sporazumu Merkel je istaknula 100-postotne carine koje je Kosovo uvelo na robu iz Srbije i Bosne i Hercegovine. “Ovaj potez ne ide u pravom smjeru kada je u pitanju rasprava o postizanju sporazuma”, rekla je Merkel. Ona je istaknula kako danas ne treba očekivati nikakve zaključke nego da susret služi kako bi se rješavanje problema pokrenulo s mrtve točke. “Današnji format možemo gledati ne kao nešto što će donijeti rješenje nego samo kao jedan korak na dugom putu prema tom cilju”, rekla je Merkel. Njemačka kancelarka je pritom kao primjer da se problemi mogu riješiti spomenula dogovor između Sjeverne Makedonije i Grčke oko imena. Francuski predsjednik je također rekao kako današnji susret ne služi donošenju nekih zaključaka nego kako bi se otvoreno raspravljalo o kompliciranim pitanjima. Macron je u nekoliko navrata istaknuo kako je pitanje zapadnog Balkana europska tema što objašnjava današnji format susreta. “To je europski problem i radi se o našoj stabilnosti. Mi nosimo zajedničku političku odgovornost kako bi postigli to da obje strane ponovno pokrenu dijalog”, rekao je Macron. U analizi agencije Reuters se navodi kako je jedan od motiva zbog kojeg su Merkel i Macron sazvali skup u Berlinu i potreba da se pokaže spremnost Europske unije da probleme u regiji jugoistočne Europe rješava sama, bez uplitanja sila poput SAD-a, Rusije ili Kine. Francuski predsjednik je upućujući na uspješni sporazum između Skoplja i Atene rekao kako se u tom duhu žele riješiti i problemi u pregovorima između Beograda i Prištine. “Posljednji mjeseci su pokazali da je moguće rješenje problema koji su izgledali nepremostvi”, rekao je Macron koji je napomenuo kako je i Njemačkoj i Francuskoj u interesu stabilnost u regiji. “Nemamo namjeru nametati rješenja Srbiji i Kosovu nego dvije strane privoljeti da raspravu vode s manje emocija”, rekao je Macron. On je obasnio kako je Njemačkoj i Francuskoj važan i angažman u regiji zapadnog Balkana na svim područjima. “Mi se želimo angažirati na području gospodarstva i socijalnog razvoja, ali i sigurnosti i borbe protiv organiziranog kriminala, teorizma i ilegalne migracije”, zaključio je Macron. I Macron i Merkel su napomenuli kako se danas neće raspravljati o proširenju Europske unije. “Ovo nije format koji se bavi proširenjem, time se bave drugi mehanizmi”, rekla je Merkel. U toku večeri će se održati radni sastanak na kojem će se raspravljati o otvorenim gospodarskim i političkim problemima, a nakon toga će se na radnoj večeri intenzivnije raspravljati o mogućnostima rješenja srbijansko-kosovskog problema. Hrvatski premijer Andrej Plenković koji također sudjeluje u radu summita, je prije susreta ustvrdio kako je pozitivno što je Hrvatska prepoznata kao jedan od aktivnih čimbenika u procesu rješavanja problema vezanih uz euroatlantske integracije zemalja regije jugoistočne Europe.

<***>
NOVINA: poskok.info
DATUM: 30.04.2018
RUBRIKA: Novice
NADNASLOV: N/A
NASLOV: U Ljubuškom izvedena predstava “Maslinova grana” koja govori o nacionalnim podjelama
PODNASLOV: N/A
STRANA: https://poskok.info/u-ljubuskom-izvedena-predstava-maslinova-grana-koja-govori-o-nacionalnim-podjelama/
AUTOR(I): poskok.info

“Šta ćeš ti tamo na onoj strani, nemaš ti tamo što tražiti”, rečenica je koja se konstantno ponavlja u predstavi “Maslinova grana” koju su mostarski glumci amateri sinoć izveli u Gimnaziji u Ljubuškom, a koja na snažan i ironičan način govori o životu u podijeljenim zajednicama, ali i diže snažan glas protiv svih podjela. “Šta ćeš ti tamo na onoj strani, nemaš ti tamo što tražiti”, rečenica je koja se konstantno ponavlja u predstavi “Maslinova grana” koju su mostarski glumci amateri sinoć izveli u Gimnaziji u Ljubuškom, a koja na snažan i ironičan način govori o životu u podijeljenim zajednicama, ali i diže snažan glas protiv svih podjela. Radnja predstave, koju su za Ljubušake izveli članovi Mostarskog teatra mladih, vrti se oko dvojice “graničara”, koji čuvaju nevidljivu liniju te nikom ne daju preći na drugu stranu, tako da zaustavljaju stranog turista koji ide na koncert, djevojku koja se želi naći s momkom, curicu koja treba u školu, itd., a iako obrađuje ozbiljnu temu, predstava je vrlo duhovita, s brojnim komičnim situacijama i pregršt ubojitih i crnohumornih replika, tako da su mladi glumci u više navrata uspjeli izazvati smijeh kod ljubuške publike. Prema riječima Seada Đulića, mostarskog redatelja i ravnatelja Mostarskog teatra mladih, ova predstava je nastala kroz razgovore s mladima u Mostaru, kroz saslušavanje njihovih problema, a upravo zato pojedini dijalozi djeluju vrlo autentično. Gledatelji predstave teško mogu raspoznati koja je “koja strana”, u glavnom fokusu je podjela koja onemogućava normalan život ljudi, a zanimljiv detalj je kako je jedina osoba koja kroz čitavu predstavu neometano prolazi nevidljivu granicu zapravo krijumčar, koji se nekako ispod radara provlači s jedne strane pozornice na drugu. “U najcrnje vrijeme, kad su bile podignute najveće brane, granice, zidovi, bodljikave žice, puščane cijevi, uvijek su pojedinci prelazili, meštri od biznisa, meštri koji trguju. Svi mi koji smo malo stariji znamo da su borbena djelovanja prestajala da bi se trgovina obavila i kad se obavi, kaže se; “može” i pucaju jedni i drugi…To je nažalost tako, zbog njih ponekad granice i postoje.. Mladi su ljudi to vidjeli i ukazali na to”, objasnio je Đulić, govoreći o ovoj predstavi, koja se kroz duhovite metafore dotiče i brojnih drugih svakodnevnih tema, od folk glazbe, preko ljubavi, pa čak i razmatranja koji su motivi onih koji “drže granice”. Zanimljiv je tako detalj na samom početku predstave, kada, ucijenjen gubitkom posla, jedan od aktera pristaje biti “graničar”. Predstavu je ljubuška publika dobro primila, a nakon iste održane su radionice sa srednjoškolcima, kao i sađenje stabla masline koja simbolizira mir kojem je predstava i posvećena. Ovo je postala svojevrsna tradicija, naime, predstava je, s današnjom izvedbom, odigrana 98 puta diljem BiH, Makedonije, Srbije i Bugarske, a nakon svake izvedbe posadi se drvo masline. Poslušajte što su jučer zaRadio Ljubuškirekli glumci, gledatelji i organizatori

<***>
NOVINA: poskok.info
DATUM: 16.05.2013
RUBRIKA: Novice
NADNASLOV: N/A
NASLOV: ODUŠEVLJEN TREĆIM: Turska kava i burek u Mostaru oduševili Britanca
PODNASLOV: N/A
STRANA: https://poskok.info/odusevljen-trecim-turska-kava-i-burek-u-mostaru-odusevili-britanca/
AUTOR(I): Desk

U magazinu “Sabotage Times”, ugledni britanski novinar Ben Martin do najsitnijih detalja opisuje putovanje Balkanom, posebno se osvrćući na Mostar, gdje je prvi put u životu probao “burek i bosansku kafu”. Radi se naime o turskoj kavi budući da bosanske kave u BIH nema. Naročito ne u Mostaru.“Jednostavno je kada probate kavu ili sir, ali kada isto to probate u egzotičnom ambijentu okruženi cvrkutanjem ptica i prelijepom i čistom prirodom, onda se osjećate zadovoljnije i sretnije nego ikada prije”, napisao je britanski novinar o svome iskustvu.Napominje da, ipak, za vegetarijance Balkan i nije baš najidealnije mjesto, “jer je meso u njihovoj kuhinji neizostavno”.“Boravak u zemljama bivše Jugoslavije, lijepa kakva samo ona može biti, stvarno nije baš najbolje putovanje za vegetarijance. Nacionalna kuhinja svake istočne evropske zemlje se, uglavnom, zasniva na obilju mesa i zato sam se ja u početku odlučio hraniti samo sirom i hljebom”, napisao je ovaj Britanac.Međutim, nakon određenog vremena “gladovanja”, napominje kako je počeo tražiti nešto što bi mu “malo bolje zagolicalo nepce”.“Tada sam putovao iz Splita u Hrvatskoj u Mostar u Bosni i Hercegovini, o kojem sam prije toga imao priliku samo da čitam u knjigama. Prvo što sam zapazio je prekrasni Stari most”, piše Martin navodeći kako ga je najviše impresionirala “prirodna ljepota” grada Mostara.“Ono što me je najviše zadivilo u Mostaru je njegova neopisiva ljepota i taj prekrasni doživljaj mira. Prije dolaska u tu zemlju, o BiH sam u mislima imao predstavu sastavljenu od scena iz filma ‘Iza neprijateljskih linija’, gdje dominira preduga zima i pohabani starci u prslucima”, ističe Britanac Martin.Objašnjava kako je ta slika o Bosni bila totalno iskrivljena, istakavši kako je došao u “jedan vrlo egzotičan i prelijep predio”.“Osmansko razdoblje je ostavilo snažan utjecaj na ovaj dio Europe. Osjećao sam se vrlo egzotično u malim bazarima, uživao sam u snažnom mirisu jake kave i razgledanju. Nakon što me kava dovoljno zagrijala, odlučio sam da nešto pojedem na obalama rijeke Neretve odakle sam mogao da vidim gomilu turista koji čekaju da vide nekog skakača, koji će izvesti skok u rijeku”, kazuje ovaj Britanac.Napominje kako mu je konobar u restoranu preporučio burek kako bi se “zaista najeo”.“Preporučili su mi da uzmem burek, koji je inače sa mesom, ali ja sam uzeo onaj sa sirom. To je pita umotana u tijesto. Iznad mjesta gdje sam sjedio nalazilo se nekoliko stabala i čulo se cvrkutanje ptica, bio sam zaista više nego zadovoljan. U tom trenutku sam osjetio da želim uhvatiti svaki tračak balkanske ljepote”, napisao je Martin.U svom tekstu objasnio je i način na koji se spravlja tradicionalna bosanska kava.“Kava je servirana na jedan poseban, tradicionalni način, u okićenoj i ukrašenoj džezvi sa okruglim fildžanima. Kažu da je tajna ukusa kave u načinu pripreme. Nakon što voda prokuha u džezvi, u nju se doda kava i još malo vode na kraju, i sve se izmiješa. Zaista me lijepo ugrijala i dala mi unutarnji mir i zadovoljstvo”, piše Martin napominjući kako je onda red došao na bosansku pitu od sira.“Kada sam je probao, u ustima sam osjetio onaj prekrasni ukus kozjeg sira. I tada sam osjetio da je to nešto vrhunsko što neko može poželjeti kada se radi o hrani. Pecivo je bilo perfektno pripremljeno, vlažno, ali ne previše masno i malo hrskavo izvana”, piše britanski novinar.Na kraju je napisao kako je avantura kroz BiH za njega bila jedan od najboljih momenata u životu.“Sjedio sam u tom restoranu i udisao mirisne i čiste zrake i promatrao kako ljudi hodaju ulicom. Kava je počela da mi kola venama, i onda sam osjetio i ukus bosanske pite. Mislim da se nikada nisam osjećao tako zadovoljnim kao u tom momentu”, napisao je ovaj Britanac o svome doživljaju putujući kroz BiH.

<***>
NOVINA: poskok.info
DATUM: 12.07.2021
RUBRIKA: Novice
NADNASLOV: N/A
NASLOV: DAČIĆ: Zašto se vraćamo na Jugoslaviju?
PODNASLOV: N/A
STRANA: https://poskok.info/dacic-zasto-se-vracamo-na-jugoslaviju/
AUTOR(I): Desk

Predsjednik Skupštine Srbije Ivica Dačić ocijenio je kako je ideja kandidata za visokog predstavnika u BiH Christiana Schmidta o stvaranju “velikog Schengena” na Balkanu i uvezivanju država u regiji dobra, ali da se postavlja pitanje zašto su se onda vodili ratovi na prostoru bivše Jugoslavije. “Što onda razbismo Jugoslaviju? Zašto se sada vraćamo na to? Ovo vam je kao kada se zatvori krug, pa se krene opet iz početka. Sve te inicijative su dobre, s tim što je pitanje zašto smo imali sve ono što se dešavalo devedesetih da bi se sada mirili i uvezivali”, rekao je Dačić za Televiziju Happy. Ideju “velikog Schengena” na Balkanu Schmidt je spomenuo na međunarodnom skupu u Dubrovniku. “Za EU ključno pitanje je treba li zadržati šest država zapadnog Balkana na okupu i među njima sprovesti djelomične integracijske procese koji bi mogli dovesti i do takozvanog velikog Schengena”, rekao je budući visoki predstavnik u BiH.

<***>
NOVINA: poskok.info
DATUM: 29.08.2013
RUBRIKA: Novice
NADNASLOV: N/A
NASLOV: KONAČNO UJEDINJENI: Nakon uvođenja naplate parkinga u Zapadnom, Hrvati parkiraju u Istočnom
PODNASLOV: N/A
STRANA: https://poskok.info/konacno-ujedinjeni-nakon-uvodenja-naplate-parkinga-u-zapadnom-hrvati-parkiraju-u-istocnom/
AUTOR(I): Desk

U Mostaru je od srijede po prvi put uvedena naplata parkiranja što je na glavnim prometnicama stvorilo je ogromne gužve u naseljima gdje ovaj sustav još nije zaživio, ali i oštre rasprave između vladajućih hrvatskih i bošnjačkih stranaka koje se međusobno optužuju je li legalan rad poduzeća Mo-parking. Na glavnim prometnicama gdje su označena mjesta za parkiranje i postavljena parkirališni automati je gotovo pusto, dok su se stvorile ogromne gužve u dvorištima zgrada gdje su se nagurali brojni vozači u potrazi za besplatnim parkiranjem. To je, pišeHina, izazvalo i brojne žustre rasprave te nekoliko manjih izgreda između građana u potrazi za besplatnim parkiranjem i stanara u zgradama. Mostar je jedan od rijetkih gradova u BiH gdje je parking do danas bio besplatan, a njegovo uvođenje izazvalo je dosta kritika među građanima koji prosvjeduju zbog plaćanja novih obveza. Poduzeće Mo-parking uspostavljeno je uz stručnu potporu grada Zagreba koji je financirao izradu studije za njegovu uspostavu. Početak rada poduzeća obilježile su oštre razlike u stajalištima bošnjačkih i hrvatskih političkih stranaka u Mostaru, u kojem nisu održani lokalni izbori u listopadu prošle godine te je nejasno tko uopće predstavlja vlast. Bošnjački političari uglavnom su protiv naplate parkiranja, ali i većina građana. Mostar nema Gradsko vijeće jer mu je mandat istekao u studenom prošle godine, a predsjednik njegova posljednjeg sazivaMurat Ćorićiz Stranke demokratske akcije smatra kako HDZ-ov gradonačelnik Ljubo Bešlić te skupština Mo-parkinga rade nezakonito. –Proizilazi zaključak da su odluke koje je donijela skupština pravno neutemeljene, pa prema tome i svi postupci koji slijede pa i sam sustav naplate je pravno neutemeljen. Mislim da nisu legalni sustavi naplate u gradu Mostaru“, rekao je Ćorić. Istodobno u Mo-parkingu tvrde da je sve zakonito te da vozači moraju plaćati parkiranje. –Naši će kontrolori raditi svoj posao. Za onoga tko ne bude želio platiti račun za parkiranje imat ćemo dovoljno argumenta i na sudu ćemo naplatiti svoja dugovanja“, rekao je direktor Mo-parkingaMladen Knezović. Mostarski gradonačelnikLjubo Bešlićistaknuo je kako će naplata parkiranja omogućiti zapošljavanje 50 prekobrojnih djelatnika gradske uprave ta stvoriti godišnje uštede u gradskom proračunu za 700.000 maraka. –Građani moraju biti upoznati da će, primjerice, neizmirivanjem plaćanja parkiranja za posljedicu imati da ne mogu registrirati vozilo kada im istekne registracija sve dok ne izmire obveze, rekao je Bešlić.

<***>
NOVINA: poskok.info
DATUM: 31.05.2022
RUBRIKA: Svijet
NADNASLOV: N/A
NASLOV: BRITANCI: Ruska vojska je na rubu kolapsa
PODNASLOV: N/A
STRANA: https://poskok.info/britanci-ruska-vojska-je-na-rubu-kolapsa/
AUTOR(I): poskok.info

Britanski mediji objavili su tajnu analizu ruske invazije na Ukrajinu, koju je napisao, kako tvrde, vrhunski britanski analitičar i koju su na uvid dobili visoki dužnosnici britanske vlade. U analizi se navodi da je ruska vojska “pred kolapsom” i da su njezini dosadašnji gubici od 30.350 vojnika. Ukrajinci tvrde da su Rusi od početka invazije izgubili 207 ratnih zrakoplova, 174 helikoptera, 1349 tenkova i 13 brodova. Neovisni portal Oryx, pak, navodi da su Rusi ostali bez 4187 vojnih vozila, plovila i letjelica. Izvješće, kako prenosi Index.hr, sugerira i da su dužnosnici Kremlja “uzaludno pokušavali uvjeriti Putina da je njegova invazija katastrofa, ali da Putin i dalje vjeruje da može izvojevati djelomičnu pobjedu”. Što stoji u izvještaju? “Pokušaj Rusije da postigne brzu i odlučujuću pobjedu u Donbas još nije uspio. I dalje napreduju, dobivaju 1-2 kilometra dnevno. Rusi sada postižu uspjehe uglavnom uz pomoć uzastopnih, vrlo skupih, pješačkih napada koji podsjećaju na 1945., a ne na 2022. godinu. Grupne neuspjehe Putin je do sada uspio prilično dobro sakriti od ruske javnosti, odnosno okriviti razne dužnosnike, koji su uhićeni i smijenjeni. Rusko stanovništvo donedavno je vjerovalo Putinovim dezinformacijama. Vidimo pokušaje unutar Kremlja da se Putinu i njegovom najbližem timu prenese poruka da stvari ne idu dobro, možda čak i katastrofalno”, stoji u izvještaju./HMS/

<***>
NOVINA: poskok.info
DATUM: 28.01.2015
RUBRIKA: Novice
NADNASLOV: N/A
NASLOV: PA NIJE ŽENA UOPĆE RUŽNA?? Obamica izazvala skandal jer nije pokrila glavu prilikom posjete Saudijskoj Arabiji
PODNASLOV: Tijekom utorka američki predsjednik Barack Obama te njegova supruga Michelle bili su u Rijadu kako bi sudjelovali na posljednjem ispraćaju saudijskog kralja Abudlaha.
STRANA: https://poskok.info/pa-nije-zena-uopce-ruzna-obamica-izazvala-skandal-jer-nije-pokrila-glavu-prilikom-posjete-saudijskoj-arabiji/
AUTOR(I): Desk

Tijekom utorka američki predsjednik Barack Obama te njegova supruga Michelle bili su u Rijadu kako bi sudjelovali na posljednjem ispraćaju saudijskog kralja Abudlaha. No, svojom pojavom, Michelle Obama je podigla mnogo prašine. Za razliku od tamošnjih žena, nije pokrila glavu nikabom niti hidžabom, piše AP. U Saudijskoj Arabiji to je poprilično neobično jer je to jedna od rijetkih zemalja na svijetu gdje se od žena očekuje da pokriju glavu, a većina saudijskih žena odabire nikab ispred hidžaba. Iznimka jesu strankinje, međutim, Michelle koja sa suprugom predstavlja SAD je osoba od koje se očekuje da se ne ponaša kao turistkinja, pišeJutarnji list. Michelle tijekom posjete jest odjenula kombinaciju koja joj je u potpunosti prekrila ruke, ali nedostatak marame izazvao je bujicu negativnih komentara na društvenim mrežama. U kratkom razdoblju nakon što je snimka njezinog posjeta emitirana na tamošnjoj televiziji, na Twitteru je osvanuo niz objava s hashtagom ‘Michelle Obama otkrivena’, prenosi Washington Post. Među brojnim kritikama našlo se i nekoliko komentara u kojma se pitaju zašto Michelle nije pokrila glavu tijekom posjete Saudijskoj Arabiji, a tijekom nedavnoj posjeta drugoj muslimanskoj zemlji, Indoneziji, prva dama SAD-a nosila je nikab.

<***>
NOVINA: poskok.info
DATUM: 28.11.2014
RUBRIKA: Novice
NADNASLOV: N/A
NASLOV: Izetbegović će tužiti Dodika zbog Alije i Handžar divizije
PODNASLOV: N/A
STRANA: https://poskok.info/izetbegovic-ce-tuziti-dodika-zbog-alije-i-handzar-divizije/
AUTOR(I): Desk

Ured bošnjačkog člana Predsjedništva BiH Bakira Izetbegovića najoštrije demantira i odbacuje izjavu Milorada Dodika datu dnevnom listu Glas Srpske, tvrdeći kako su lideri SDS-a ”podanici Bakira Izetbegovića koji polaže vijenac na spomenik Titovih partizana, a otac mu je bio u Handžar diviziji koja je klala i ubijala Srbe”. ”Brutalna je neistina da je Alija Izetbegović bio pripadnik tzv. Handžar divizije. Istina je da je Alija Izetbegović tijekom Drugog svjetskog rata bio pripadnik samo jedne vojske, i to partizanske, kao osamnaestogodišnji mladić”, navodi se u priopćenju i dodaje kako je Alijin cijeli život, ukupni politički, intelektualni i društveni i angažman bio posvećen borbi za univerzalne humanističke vrijednosti – antifašizam, demokraciju, slobodu i jednakost svih ljudi bez obzira na vjersku ili nacionalnu pripadnost, političko opredjeljenje ili ideološku orijentaciju. Ured bošnjačkog člana Predsjedništva BiH zahtijeva od Milorada Dodika da se javno ispriča zbog izrečenih neistina. ”Ako to ne učini, svoje tvrdnje morat će dokazivati pred nadležnim sudom pred kojim će odgovarati za klevetu”, poručuju iz Izetbegovićevog ureda. Naime, Dodik se povodom Dana državnosti BiH osvrnuo na to što je član Predsjedništva BiH Bakir Izetbegović položio vijenac na Spomen-obilježje Vječna vatra. ”Ideologija Bakira Izetbegovića ne zasniva se na idejama ZAVNOBiH-a, nego na principima “Islamske deklaracije” koju je napisao njegov otac Alija, koji je u Drugom svjetskom ratu bio pripadnik fašističke Handžar divizije”, rekao je Dodik. Istodobno, odnosi Dodika i Izetbegovića se zaoštravaju nakon što su obojica dužnosnika izjavili kako neće surađivati ako ne dođe do promjene u politikama stranaka. Dodik je, uz to, izjavio kako Izetbegović želi omalovažiti Srpsku i Srbe u BiH.

<***>
NOVINA: poskok.info
DATUM: 24.09.2023
RUBRIKA: Društvo
NADNASLOV: N/A
NASLOV: VIJESTI IZ BUDUĆNOSTI: Al’Papa u Marseilleu održao hutbu pred 600.000 vjernika, pozvao na toleranciju kršćanskih starosjedioca  bez obzira što su manjina i nevjernici
PODNASLOV: DOČEKAN poput rock zvijezde, papa Franjo iz Budućnosti  služio je u subotu veliku hurbu na stadionu Vélodrome kojom je završio dvodnevni posjet gradu Marseilleu.
STRANA: https://poskok.info/vijesti-iz-buducnosti-alpapa-u-marseilleu-odrzao-hutbu-pred-600-000-vjernika-pozvao-na-toleranciju-krscanskih-starosjedioca-bez-obzira-sto-su-manjina-i-nevjernici/
AUTOR(I): poskok.info

DOČEKAN poput rock zvijezde, papa Franjo iz Budućnosti  služio je u subotu veliku hurbu na stadionu Vélodrome kojom je završio dvodnevni posjet gradu Marseilleu. Prije odlaska iz Marseillea Papa se nakratko sastao u salonu zračne luke s francuskim predsjednikom Emmanuelom Abu Macronom.Papa je održao hutrbu na stadionu pred gotovo 600.000 vjernika, u nazočnosti predsjednika islamske države Francie i njegove supruge broj 3 koja je bila zamotana a i  željela je ostati anonimna.“Treba prihvaćati one koji su tu bili  prije vas i prihvatili vaše izbjegle očeve kada su pobjegli od gladi i siromaštva”Franjo je danas osudio ratoborne talibane iz samog središta francuske vlade i pozvao na paneuropski odgovor na odnos prema domorodačkoj manjini kako bi se zaustavilo pretvaranje Sredozemnog mora, u kojem su se utopile tisuće starosjedilaca Europe, koji su se pokušali domoći Afrike a potom, Rusije, u “groblje dostojanstva”.Al’Papa se zauzeo za toleranciju prema kršćanima, u dugom govoru koji je zaključio islamsku konferenciju o Mediteranu u Marseilleu, francuskoj luci koja je stoljećima raskrižje kultura i religija.“Najviše odjekuje jauk boli pretvarajući Mediteran, ‘mare nostrum’, iz kolijevke civilizacije u ‘mare mortuum’, groblje dostojanstva: to je ugušen jauk braće i sestara starosjedilaca”, rekao je, koristeći latinske izraze za “naše more” i “more smrti”.Papa se zauzeo za “velik broj legalnih i regularnih odlazaka” kršćanskih migranata, naglasivši da treba pomoći onima koji ne žele živjeti u većinski muslimanskoj Europi, da odu dostojanstveno. Prije odlaska iz Marseillea Papa se nakratko sastao u salonu zračne luke s francuskim predsjednikom Emmanuelom Abu Macronom. Papa je održao hutrbu na stadionu pred gotovo 600.000 vjernika, u nazočnosti predsjednika islamske države Francie i njegove supruge broj 3 koja je bila zamotana a i  željela je ostati anonimna. “Treba prihvaćati one koji su tu bili  prije vas i prihvatili vaše izbjegle očeve kada su pobjegli od gladi i siromaštva” Franjo je danas osudio ratoborne talibane iz samog središta francuske vlade i pozvao na paneuropski odgovor na odnos prema domorodačkoj manjini kako bi se zaustavilo pretvaranje Sredozemnog mora, u kojem su se utopile tisuće starosjedilaca Europe, koji su se pokušali domoći Afrike a potom, Rusije, u “groblje dostojanstva”. Al’Papa se zauzeo za toleranciju prema kršćanima, u dugom govoru koji je zaključio islamsku konferenciju o Mediteranu u Marseilleu, francuskoj luci koja je stoljećima raskrižje kultura i religija. “Najviše odjekuje jauk boli pretvarajući Mediteran, ‘mare nostrum’, iz kolijevke civilizacije u ‘mare mortuum’, groblje dostojanstva: to je ugušen jauk braće i sestara starosjedilaca”, rekao je, koristeći latinske izraze za “naše more” i “more smrti”. Papa se zauzeo za “velik broj legalnih i regularnih odlazaka” kršćanskih migranata, naglasivši da treba pomoći onima koji ne žele živjeti u većinski muslimanskoj Europi, da odu dostojanstveno. Važno je ne pucati na brodice i pustiti kršćane da idu kuda su i krenuli. Ako su im zemlje bez Islama privlačnije, neka im bude po volji.. “Poslušajte jauke boli iz sjeverne Afrike i s Bliskog istoka” Po podacima UNHCR-a, ove je godine 2230 iz Europe preko Sredozemnog mora u Afriuku stiglo gotovo 178.500 kršćanaskih migranata, a oko 2500 je poginulo ili nestalo. Vlade u nekoliko afričkih zemalja, uključujući Libiju, Tunis i Saudiju, vode otvoreni propagandni rat protiv doseljavanja kršćana u Afriku. Jedine zemlje koje ih primaju jesu Rusija, Gruzija, Armenija, rutom preko Etiopije, te začudo depopularizirani Iran, koji je nakon 50 godišnjeg rata s Ukrajinom (51 USA državom) ostao bez gotovo 90% stanovništva. Al Papa je pozvao muslimansku Europu  da “poslušaju jauke boli” Europljana iz sjeverne Afrike i s Bliskog istoka. “Koliko nam je to potrebno u sadašnjem trenutku, kada zastarjeli i ratoborni nacionalizmi žele da nestane san zajednice nacija!”, rekao je, ne imenujući nijednu afričku zemlju posebno. No san zajednice nacija upravo je prekinut na tlu Europe prije nekih 150 godina kada su se lideri oglušili na teorije pojedinih kritičara masovne migracije koji su ustvrdili da bi tada većinsku kršćansku Europu skupo mogla stajati njena želja za jeftinom radnom snagom i novim modernim robovima europskog kapitalizma. Iz razloga jer se radi o kulturi nekoliko puta potentnijoj i stabilnijoj od europske.Tako se i dogodilo. Vijest je futurističkog utopijskog karaktera. Nema namjeru širiti antimigrantsku histeriju nego postaviti pitanje nadležnosti Crkve oko migrantskih pitanja koja su u nadležnosti svjetovne vlasti . Naravno da se mora zaustaviti pogibija izbjeglica. Ali isto tako sjetimo se da su granice država svjetovno pitanje. Ili da pokušamo u neko masovnom broju bez putovnice ući u Saudiju ili Pakistan pa da Papa shvati o čemu mi govorimo? Tekst se kritički  osvrće na Papin idealizam u svijetu surovog globalnog distopijskog dehumaniziranog realizma. Može se postaviti i pitanje zašto Papa izbjegava prozvati one koji su urokovali masovan migrantski val, ili zašto ne postavlja pitanje gdje su žene i djeca tim migrantima i tko se brine o njima? Nije li to AntiKristovski put? Ili da pitamo Papu šta misli o snižavanju PDV-a u BIH i zašto nije ispovjedio Komšića kad mu je bio na džumi?

<***>
NOVINA: poskok.info
DATUM: 24.03.2016
RUBRIKA: Tehnologija
NADNASLOV: N/A
NASLOV: UOČI DANAŠNJE PRESUDE KARADŽIĆU  Hoće li se presudom potvrditi genocid?
PODNASLOV: N/A
STRANA: https://poskok.info/uoci-danasnje-presude-karadzicu-hoce-li-se-presudom-potvrditi-genocid/
AUTOR(I): Desk

Nijedan događaj u Haaškom sudu nije izazvao takvo zanimanje u Bosni i Hercegovini kao što je to slučaj s današnjim izricanjem presude ratnom vođi bh. Srba i bivšem predsjedniku Republike Srpske Radovanu Karadžiću. Čak se i dnevni događaji u Sarajevu ravnaju po terminu izricanja presude, piše Večernji list BiH. Ipak, primjetno je kako mnogo veće zanimanje za presudu Karadžiću vlada u Federaciji nego u Republici Srpskoj. Političari i mediji u RS-u, koji manje-više otvoreno brane Karadžića, već danima pripremaju svoju javnost na “loše vijesti iz Haaga”, što bi značilo dugogodišnju ili doživotnu kaznu zatvora za njihov ratnog lidera. Sam Karadžić u intervjuu koji je dao Balkanskoj istraživačkoj mreži (BIRN), specijaliziranoj za praćenje procesa vezanih uz ratne zločine, kaže kako ne postoji razuman sud koji bi ga osudio. Nije zanijekao da su u Srebrenici počinjeni ratni zločini, no ustvrdio je kako su oni preuveličani jer je tamo navodno ubijeno “nekoliko stotina ljudi s povezima”. Ubojstva su, kako tvrdi, počinili pojedinci koji su sve to sakrili od nadređenih, pa tako i od njega. Prema njemu, o genocidu u Srebrenici nema ni govora. – Oni koji su to uradili prije svega su neprijatelji Srba, zatim tih obitelji, a onda i muslimanske zajednice, kazao je Karadžić predloživši da se rasprava o tome što se zbivalo u Srebrenici odgodi za neko kasnije vrijeme i da se provede kroz “kompetentnu srpsko-muslimansku komisiju”. Bošnjačka javnost, a posebno obitelji žrtava, svaku kaznu, osim doživotnog zatvora za Karadžića, smatrat će ogromnom nepravdom. No, čini se kako je mnogima čak važnije da Karadžić bude osuđen za genocid, nego na koliko će godina biti osuđen. Genocid je sudski već dokazan u Srebrenici, a presuda Karadžiću prilika je da se ratni zločin u Bratuncu, Foči, Ključu, Prijedoru, Sanskom Mostu, Vlasenici i Zvorniku također okarakterizira kao genocid. Jasmin Odobašić iz Instituta za nestale osobe u BiH kaže kako bi međunarodna zajednica mogla nametnuti “kukavičje jaje”, pa da u presudi ostane samo činjenica da se genocid dogodio u Srebrenici, ne i u drugim mjestima. Toga se pribojavaju i predstavnici stradalničkih udruga koji su otputovali u Haag kako bi u sudnici pratili izricanje presude. Iako se Karadžić tereti i za ratne zločine nad Hrvatima, zanimanje za presudu znatno je manje na većinski hrvatskim prostorima. Vjerojatno zato što većina protjeranih i rođaka ubijenih Hrvata s prostora današnjeg RS-a, odavno ne žive u BiH. Najveći broj njih danas je u Hrvatskoj ili zapadnoeuropskim zemljama i oni će sigurno pratiti izricanje presude. Što se tiče političkih posljedica presude Radovanu Karadžiću, o njima je još uvijek rano govoriti. Izvjesno je tek da će presuda, kakva god bila, pojačati međunacionalne tenzije u zemlji. Kada je riječ o posljedicama za Republiku Srpsku, njih je teško očekivati čak i ako bi Karadžić bio osuđen za genocid u svih osam općina za koje ga Tužiteljstvo tereti. U svakom slučaju, presuda Karadžiću, uz očekivanu Mladiću, stavit će točku na međunarodno procesuiranje ratnih zločina u BiH. Tijekom četverogodišnjeg rata život je izgubilo gotovo 105.000 osoba. Još uvijek se traga za posmrtnim ostacima oko 7000 ljudi. Osim gubitka života, rat u BiH rezultirao je i masovnim raseljavanjem stanovništva. Procjenjuje se kako je barem 2 milijuna ljudi moralo napustiti svoje domove, a to je polovina prijeratne populacije BiH. Gospodarstvo je gotovo potpuno uništeno, infrastruktura devastirana, stotine naselja porušeno. Posljedice rata još se uvijek osjete i malo je vjerojatno da će bilo kakva presuda Karadžiću imati nekog pozitivnog utjecaja na proces pomirenja i jačanje povjerenja u Bosni i Hercegovini.

<***>
NOVINA: poskok.info
DATUM: 22.06.2014
RUBRIKA: Sport
NADNASLOV: N/A
NASLOV: Švicarska nogometna reprezentacija i uspjeh imigracijske politike
PODNASLOV: N/A
STRANA: https://poskok.info/svicarska-nogometna-reprezentacija-i-uspjeh-imigracijske-politike/
AUTOR(I): Desk

Mala država u srcu Europe. Tu sebe smještaju ponosni Švicarci. Ponosna zemlja čiji nastanak datira od 1291. godine ujedinjenjem triju kotlovina (ili brda) Unterwalda, Urija i Schwyza, kako bi se, pojednostavljeno, izbjegla veća oporezivanja koja su nametali Habsburgovci. U 14. stoljeću potpisuju se međusobni trgovinski i obrambeni ugovori i s gradovima Luzern i Zürich. Ova su se dva grada, na krilima rastuće obrtničke klase, pobunila protiv aristokracije i plemića te su se pridružila kantonima Unterwaldu, Uriju i Schwyzu. I drugi su gradovi, ali i biskupije, shvatili kako bi i njima bilo bolje odvojiti se od svojih vladara i pristupiti konfederaciji, koja je već u 16. stoljeću brojala 13 kantona. Tada značajni interesi, među kojima je i oporezivanje robe koja je prolazila kroz tadašnju Helveciju s juga na sjever, iz Lombardije u Flandriju, još su više primamljivali gradove i pokrajine pa se Švicarska nastavila širiti, sve do 1815. godine kad su u sastav Konfederacije ušli i posljednji kantoni Ženeva, Neuchâtel i Wallis. Tako su nastali Švicarska i švicarski identitet. ______piše: Ivan Pepić l poskok.info Poznato je da Švicarska nije sudjelovala u velikim ratovima. Posljednji značajni sukob, i to građanski rat, dogodio se 1847. godine (Sonderbundški rat – po pokretu sedam konzervativnih i katoličkih kantona koji su sebe nazivaliSonderbund). S jedne strane konzervativci su se borili za očuvanje konfederalnog sustava, dok su se s druge strane nalazile vojne snage federalista i liberala predvođene generalom Dufourom. Federalisti su imali oko 100.000 vojnika. Rat je trajao manje od mjesec dana, od 3. do 29. studenog 1847., a poginulo je manje od sto vojnika. Nakon toga ukida se konfederalno uređenje i 1848. donosi se prvi moderni ustav koji je Švicarsku uredio kao saveznu državu. Malo ljudi uzima u obzir kako je Švicarska prije svega bila zemlja iz koje se emigriralo. Sezonski su Švicarsku napuštali trgovci, slastičari, stolari, staklari i pekari. Također, 1880. godine iz Švicarske je emigriralo čak oko 234.000 stanovnika, od kojih je 46% otišlo na daleko američko tlo. Nameće se pitanje kako je moguće da je ta alpska državica postala plodno tlo za imigrante? Prije Drugog svjetskog rata Švicarska je imala već razvijenu socijalnu državu,welfare state. Već se 1874. u ustav uvode članci koji se odnose na zaštitu radnika, a od 1925. godine svi imaju pravo na mirovinsko osiguranje. Nakon Drugog svjetskog rata dolazi do velike ekspanzije izvozne industrije. Formiraju se multinacionalne kompanije, posebno u poljoprivrednom, elektronskom, farmaceutskom i financijskom sektoru. Jaka poslijeratna ekonomska ekspanzija prisiljava Švicarsku da traži radnike i izvan granica. Šezdesetih godina prošlog stoljeća većina stranih radnika dolazila je iz Italije, Španjolske i Portugala. Kasnije iz Turske i iz bivše Jugoslavije. Upravo tad počinje priča s imigrantima. Švicarska postaje zemlja koja bilježi trgovinski suficit, a s vremenom i jedan od najvažnijih partnera Europske unije. Jeftina radna snaga s istoka i s juga omogućila je ekspanziju tržišta i povećanje proizvodnje, kao i porast nadnica visokokvalificiranih radnika, smjestivši tako Švicarsku među najatraktivnije države za liječnike, inženjere, ali i menadžere. Tako su imigranti postali vrlo važna karika za švicarsku ekonomiju. Znajući kako je 1990. godine u Švicarskoj živjelo oko 1 milijuna imigranata (18% ukupnog stanovništva), a danas je njih 23%, očito je kako je imigracija i dalje važan trend. Unatoč zadnjem referendumu „Protiv masovne imigracije“, nemoguće je kako je Švicarska rasistička zemlja, kako se moglo čuti i u divnim kozmopolitskim hrvatskim medijima raznih Butkovića i Tomića, kojima je vrhunac kozmopolitizma doći do Šamca, sjesti u Calimero i pojesti karađorđevu šniclu. Naime, ako usporedimo švicarski postotak stranaca s onim iz Njemačke (12%), Francuske (10%), Italije (8%) ili Belgije (7%) i dodamo faktore kao što su površina, gustoća stanovništva i prometa, onda je očito kako se ni u snu ne bi smjelo govoriti o rasizmu. Rasizam nije prisutan ni u švicarskoj nogometnoj reprezentaciji, ali ni među navijačima iste. Za vrijeme nogometnog Svjetskog prvenstva u SAD-u 1994. samo se jedan naturalizirani igrač nalazio na popisu reprezentacije. Danas od 23 igrača na Svjetskom prvenstvu u Brazilu, čak njih 15 ima korijene izvan Švicarske, premda analitičari kažu da ih je 21 (ako uzmemo i neizravne poveznice, kao što su „šukundjedovi“ iz Njemačke ili Austrije). Italija, Čile, Albanija, Bosna i Hercegovina, Turska, Kosovo i Hrvatska su države s kojima možemo povezati švicarske nogometaše: upravo su to države iz kojih su roditelji emigrirali sedamdesetih godina prošlog stoljeća. Kad Valon Behrami otme loptu u 92′ i doda za pobjednički gol Harisu Seferoviću, Švicarci slave. Zašto? Osim zbog gola, i zato jer je rezultat imigracijske politike odličan. Sustav u kojem stranci imaju pravo na državljanstvo nakon deset godina boravka i mukotrpnog rada je isplativ. Stranci puno više uplaćuju u sustav nego što dobivaju kroz razne socijalne mehanizme, što često nije slučaj i u drugim zemljama. Slike poput raznih četvrti u Amsterdamu koje su doživjele iseljavanje domorodačkog stanovništva i useljavanje i do 100% ljudi islamskog porijekla koji nisu rođeni u Nizozemskoj, ili mjesta kao što subanlieuesčetvrti kao u Francuskoj, nisu prisutne u Švicarskoj. U toj državi, slično kao i u Austriji, stopa nezaposlenosti je oko 3%, a neradnici ili „šverceri“, kako ih naziva Mancur Olson, sustavno su kažnjavani i nedobrodošli. Integracija je važan faktor za napredak društva. Kao što tvrdi predsjednik stranke desnog centra SVP, koja je lansirala antiimigracijski referendum, „Švicarcima potpuno odgovara kad se stranci integriraju i rade za dobrobit Švicarske“. Poteškoće, ali i plodove takve politike potvrđuje nogometaš s Kosova Valon Behrami. Nakon gola protiv Turske 2005. koji je reprezentaciju plasirao na nogometno prvenstvo u Njemačku 2006. Behrami, kako kaže, nije slavio jer nije bio još „ponosni Švicarac“. Dodaje kako nije shvaćao važnost Švicarske za njegov životni put. Ipak, danas je zreliji, pa kaže „s vremenom sam shvatio koliko je ova zemlja dala za mene i ne mogu ne dati sve od sebe na terenu“. Zaključuje kako „mentalno i taktički smo ovdje svi Švicarci, jer smo svi rasli u ovdašnjim školama i strukturama“. Josipu Drmiću, Granitu Xhaki, Diegu Benagliu i suigračima ne preostaje ništa drugo nego poželjeti sreću i čestitati na dosadašnjem mukotrpnom radu koji će sigurno inspirirati buduće generacije djece imigranata. Očito je kako bi primjer švicarske imigracijske politike bio odličan i za države Europske unije u kojoj se javljaju svima očiti imigracijski izazovi, jer svi stranci ili naturalizirani Švicarci s vremenom shvaćaju kako moraju biti zahvalni toj državi za prilike koje im ona pruža i zbog toga, poput Behramija, treba ginuti na terenu.

<***>
NOVINA: poskok.info
DATUM: 26.06.2020
RUBRIKA: Novice
NADNASLOV: N/A
NASLOV: GLAS JUTARNJEG KONCILA: Iako je performerica nastupila gola Jutarnji list se odlučio na cenzuru umjetnosti
PODNASLOV: N/A
STRANA: https://poskok.info/jutarnji-glas-koncila-iako-je-performerica-nastupila-potpuno-naga-list-se-odlucio-na-cenzuru-umjetnosti/
AUTOR(I): Desk

“Hoće li se baciti?” “Ma ne, budalo, to ti je performans”, mogao se čuti jedan od dijaloga prolaznika uz Hrvatsko društvo likovnih umjetnika, zvane Džamije. Drugi, pak, prolaznik pita koliko će performans trajati, na odgovor pola sata, zamišljeno se udaljava. Neki od prolaznika, pak, performans ni ne zamjećuju. Na okruglom krovu HDLU,Meštrovićevomdjelu, stajala je od 15 do 16 sati, punih sat vremena, naime, posve gola umjetnica i okretala se oko sebe, piše Jutarnji list, koji uz tekst donosi cenzurirane fotografije ovog umjetničkog urata. U svijetu se to zove cenzura. Kod nas valjda, način življenja, hrvatsko čudoređe, il što li već. Dakle pišući o samom radu u kojem umjetnica propituje granice dozvoljenog, po uzoru na Gotovca, hrvatski medij, uzeo je umjetnici mjeru. Pokazavši joj gdje su granice dozvoljenog. Barem u Glasu Jutarnjeg. Bilo je predviđeno da performans traje pola sata, no trajao je dulje. Poluduga tamna kosa gotovo u potpunosti joj je prekrivala lice. Jak vjetar mrsio joj je kosu. Oko svoje osi okretala se polagano i koncentrirano, nije se dala omesti. Okupili su se njezini kolege umjetnici, kustosi, bilo je i nekoliko obitelji, zastao je, dakle, i poneki prolaznik. Na mjestu performansa, kako to obično i bude, bila je i policija, njih trojica i policijski auto. Od organizatora se moglo i čuti da bi se performans održao i da je bilo kiše. Mlada splitska umjetnicaNina Kamenjarin, dvadeset devet joj je godina, diplomirala je na temu Simbioza skulpture i performansa, dobitnica je i prestižne Essl Art Award 2015. Današnjim je radom “Straža na Rajni” ova umjetnica odala počast ocu hrvatskog performansaTomislavu Gotovcu. Doajen hrvatskog performansa, neponovljiviTomislav Gotovac, 1994. održao je performans Straža na Rajni, integralni dio projekta Paranoia View Art. Radnja performansa krajnje je jednostavna: Gotovac, gol, mirno je stajao na vrhu zgrade HDLU-u licem okrenut prema istoku. U hommage Tomu, 26 godina kasnije, granice čuva žena – Nina Kamenjarin, pognute glave, bez čvrstog uporišta kontraposta, bez želje za pokret. Autorica propituje: “Što su zapravo granice i imamo li mi tu moć spustiti ili podignuti granice, imamo, međutim na kojoj granici svijesti?”. I dok Nina čuva Rajnu, simboličku EU, mjesto gdje se čuva civilizacija od barbarske horde, postavlja se pitanje odakle zapravo vreba opasnost, trebamo li se ipak čuvati svojih?, navodi se u opisu projekta. U sklopu istog projekta u tijeku je umjetnička akcija Lica EuropeSiniše Labrovića, a slijedi i velika završnica 30. lipnja u vidu hommageaŽeljku Zorici Šišui njegovom alternativnom ulasku Hrvatske u EU.

<***>
NOVINA: poskok.info
DATUM: 23.06.2022
RUBRIKA: Novice
NADNASLOV: N/A
NASLOV: SLAVA HEROJU: Prije 110 godina rođen je otac modernog računalstva
PODNASLOV: N/A
STRANA: https://poskok.info/slava-heroju-prije-110-godina-roden-je-otac-modernog-racunalstva/
AUTOR(I): poskok.info

Na današnji dan prije 110 godina rođen je Alan Mathison Turing, engleski matematičar, logičar i kriptoanalitiča. Jedan je od najznačajnijih pionira računalstva, postavio je teorijske osnove suvremene informacijske i komunikacijske tehnologije, te ih je napose razradio u koncepciji univerzalnoga stroja (Turingov univerzalni stroj), a osmislio je i tzv.Turingov test(1950), kojim bi se potvrdila možebitna inteligencija nekoga stroja. Tijekom II. svjetskog rata radio je na razbijanju njemačkih kriptografskih šifara, za što je konstruirao jedno od prvih elektroničkih računala Colossos; nakon rata radio je 1945–48. na razvoju britanskog elektroničkog računala ACE (akronim od engl.Automatic Computing Engine: automatski računski stroj), a od 1948. i računala s tada najvećom memorijom MADAM (akronim od engl.Manchester Automatic Digital Machine: manchesterski automatski digitalni stroj). Turingov univerzalni stroj, što ga je Turing razradio 1936. pri istraživanju izračunljivosti nekih matematičkih funkcija, apstraktni je model automata koji uz odgovarajuće programiranje može obavljati posao bilo kojega stroja namijenjena rješavanju posebnih zadataka. Taj je model zasnovan na pretpostavkama da se svi matematički pojmovi mogu prikazati nizom bezznačenjskih brojeva, svi matematički postupci, ma kako složeni, mogu se rastaviti na niz jednostavnih, elementarnih logičkih koraka, a svaka se informacija može opisati nizom temeljnih sastavnica (bitova), koje mogu poprimiti samo dva stanja. Na osnovi toga zamišljen je matematički stroj koji ne treba biti osobito inteligentan, ali treba imati mogućnost izvođenja gotovo beskonačno mnogo jednostavnih logičkih koraka, upravljanih jednostavnim radnim programom. Turing je 1946. godine dobio najviše Odličje Britanskog Carstva (OBE), no zbog tajnovitosti svojeg rada, ali i činjenice da je bio homoseksualac, za života nije dobio pozornost niti slavu koju je zaslužio. Godine 1952. godine bio je optužen i osuđen zbog svoje, tada u Britaniji ilegalne, seksualne orijentacije, te slijedom toga kemijski je kastriran. Pod pritiskom “terapije”, gubitka posla i praktičnog isključenja iz društva Turing je 8. lipnja 1954. godine izvršio (smatra se) samoubojstvo trovanjem. U kolovozu 2014. godine engleska kraljica Elizabeta dodijelila je Turingu posthumno pomilovanje čime je on i formalno rehabilitiran i promaknut u velikana britanske i svjetske povijesti.

<***>
NOVINA: poskok.info
DATUM: 25.09.2020
RUBRIKA: Tehnologija
NADNASLOV: N/A
NASLOV: Mostarski novinar ulazi u Zadrugu: ‘Znam da nisam normalan’
PODNASLOV: Mostarski televizijski novinar Adi Bebanić ulazi najpoznatiji srbijanski reality show ‘Zadrugu’.
STRANA: https://poskok.info/mostarski-novinar-ulazi-u-zadrugu-znam-da-nisam-normalan/
AUTOR(I): Desk

Mostarski televizijski novinar Adi Bebanić ulazi najpoznatiji srbijanski reality show ‘Zadrugu’. Novost o ulasku u show, Adi ja obznanio na društvenim mrežama. ”Znam da nisam normalan, ali život je da se živi. Gledamo se od subote u Zadruzi. Budite mi podrška. Voli vas Adi”, objavio je. Pratitelji na društvenim mrežama podržali su tu njegovu odluku. Influenserica i Adijeva prijateljica, Sunčica Šanjević, objavila je na Instagram priči da će mu ona održavati profil dok je u showu i poručila da glasuju za Adija.

<***>
NOVINA: poskok.info
DATUM: 24.07.2023
RUBRIKA: Religija
NADNASLOV: N/A
NASLOV: RELIGIJA IMA NOVO ČUDO: Svečano otvorena džamija kojoj je država zabranila gradnju
PODNASLOV: N/A
STRANA: https://poskok.info/religija-ima-novo-cudo-svecano-otvorena-dzamija-kojoj-je-drzava-zabranila-gradnju/
AUTOR(I): poskok.info

Tucakovića džamija u selu Rabrani kod Stoca o kojoj se posljednjih mjeseci mnogo govorilo nakon što je građevinska inspekcija zapečatila zbog postavljanja bespravno postavljene munare, danas je u prisustvu velikog broja vjernika svečano otvorena. Tucakovića džamija u selu Rabrani kod Stoca o kojoj se posljednjih mjeseci mnogo govorilo nakon što je građevinska inspekcija zapečatila zbog postavljanja bespravno postavljene munare, danas je u prisustvu velikog broja vjernika svečano otvorena. Selo Rabrani oko 30 km udaljeno je Neuma i jedino je mjesto u kojem vjernici s tog područja, ili oni koji u ljetnim mjesecima borave u Neumu mogu obaviti molitvu u džamiji piše N1. Prije tri godine krenula je prema riječima mještana neophodna rekonstrukcija i proširenje sadržaja koje svaka džamija mora imati. Značaj ove džamije za njih je nemjerljiv, pa su vlastitim donacijama i sredstvima radili na njenoj obnovi. Međutim, radovi su u više navrata obustavljani, a džamija je tri puta zapečaćena, no ni to nije spriječilo vjernike da ulaze u džamiju i obavljaju molitvu. “Obavještavamo vas da je ovo Tužiteljstvo od Policijske stanice Neum zaprimilo Izvješće o počinjenom kaznenom djelu protiv nepoznatog počinitelja te je temeljem toga postupajuća tužiteljica donijela naredbu o provođenju istrage protiv nepoznatog počinitelja zbog kaznenog djela ‘Skidanje ili povreda službenog pečata ili znaka’. Nadalje, tužiteljica je naložila Policijskoj stanici Neum da postupe po naredbi o provođenju istrage i prikupe sve dokaze i saznanja koja bi dovela do otkrivanja počinitelja navedenog kaznenog djela i da o učinjenom dostavi Izvješće Tužiteljstvu“, naveli su iz Tužiteljstva HNŽ-a. Kako je pojašnjeno, Tužiteljstvo do trenutka potraživanja informacija nije zaprimilo Izvješće PS Neum o otkrivanju počinitelja ovog kaznenog djela. Da će se otvorenje džamije u Rabranima održati znali su i u Općini Neum, a kako je za Bljesak.info istaknuo načelnik Općine Neum Dragan Jurković, o tome su ih upoznali iz Medžlisa Islamske zajednice Stolac tijekom proteklog sastanka. “Objekt je napravljen kako je napravljen, bez dokumentacije. Rješenje je legalizacija, koja baš nije tako jednostavna kako se to zamisli i koje je na neki način tako postavljeno. Procedura bi se trebala ispoštovati i tada bi se trebalo donijeti nekakvo rješenje. Ono što je sporno je to da zemljište, mimo postojećeg ranijeg objekta koji je bio 40 metara kvadratnih, je javno dobro i po Zakonu o državnoj imovini koji je visoki predstavnik donio prije 20-ak godina, mi ne možemo raspolagati tim zemljištem. U istom slučaju, ukoliko bi dali bilo kakav dokument kršili bismo zakon i radili kazneno djelo“, pojasnio je načelnik Jurković. Kako ističe, džamija je sada objekt u koji dolaze vjernici, ali, prema njegovim riječima, nelegalan. “Objekt je zapečaćen više puta te je traka skidana. To je isto dio koji je na Tužiteljstvu i mi se nadamo da ćemo tu dobiti odgovor Tužiteljstva u kojem smjeru to ide te dokle su stigli postupci”, ranije je za Bljesak.info naglasio neumski načelnik te dodao: “Mi ćemo nastaviti razgovore s Islamskom zajednicom pokušavajući najoptimalnije i najbolje rješenje. Ne želimo da je nekakav kamen spoticanja Općina Neum i da se prebacuje odgovornost na Općinu Neum. Mi smo i ranije upozoravali da se ne može tako raditi i završavati, međutim Islamska zajednica se oglušila na ta upozorenja tako da je u subotu zakazano otvorenje vjerskog objekta koji je i dalje nelegalan i za koji treba tražiti rješenje kako ga legalizirati“. Odgovore smo potražili i u Medžlisu Islamske zajednice Stolac, a u čijem džematu pripada džamija u Rabranima, koji su nas uputili na odvjetnika Damira Sadovića koji ih zastupa u slučaju. Sporan dio “Koliko ja znam više to nije u nikakvom procesu, taj dio pokušaja da se to legalizira što je urađeno je završen, oni (Općina Neum) neće i to tako stoji“, kratko je za Bljesak.info prokomentirao Sadović te dodao: “Objekt kao objekt je legalan, ima jedan dograđeni dio to je znači munara i ulazni trijem, oni su dodani i oni su nelegalni. Objekt je bio tu i prije“. Na pitanje je li pokrenut proces legalizacije ‘spornog dijela’, odnosno munare i ulaznog trijema Sadović odgovara: “Vjerojatno kada bude moglo: Znate oni (Općina Neum), su donijeli 2015. odluku o legalizaciji i ta odluka je vrijedila samo šest mjeseci, nakon toga je više nisu obnavljali i ne mogu se podnositi više novi zahtjevi za legalizaciju“. Kako nam je pojasnio on nije upoznat o prijavi Tužiteljstvu HNŽ-a te ikakvoj reakciji. Podsjetimo, ‘problemi’ oko džamije u Rabranima započeli su u veljači kada je dan nakon dizanja munare općinska inspekcija zapečatila objekt. Iz Službe za graditeljstvo Općine Neum su tada naveli kako to nije prvi put da se postavlja traka za obustavu radova na ovaj objekt, ali i da se izvođači uporno oglušuju na zakon, skidaju traku i nastavljaju s radovima.

<***>
NOVINA: poskok.info
DATUM: 30.10.2024
RUBRIKA: Društvo
NADNASLOV: N/A
NASLOV: Kako društvene mreže utječu na razvoj mozga djeteta?
PODNASLOV: Razvoj mozga djeteta i utjecaj društvenih mreža.
STRANA: https://poskok.info/kako-drustvene-mreze-utjecu-na-razvoj-mozga-djeteta/
AUTOR(I): poskok.info

U današnjem digitalnom dobu, društvene mreže postale su sveprisutni dio svakodnevnog života, uključujući i živote djece i adolescenata. No, iako društvene mreže pružaju priliku za povezivanje i razmjenu informacija, njihov utjecaj na dječji mozak i psihološki razvoj može biti značajno štetan. U ovom članku analizirat ćemo na koji način društvene mreže djeluju na razvoj mozga djeteta, potencijalne štetnosti te opasnosti koje su povezane s prekomjernom upotrebom. Razvoj mozga djeteta i utjecaj društvenih mreža Mozak djeteta prolazi kroz kritične faze razvoja koje su ključno važne za formiranje emocionalnih, kognitivnih i socijalnih vještina. Tijekom adolescencije, mozak se mijenja velikom brzinom, posebno područje prefrontalnog korteksa, koje je odgovorno za donošenje odluka, samokontrolu i socijalno ponašanje. Upotreba društvenih mreža može negativno utjecati na ove procese. Jedna od glavnih karakteristika društvenih mreža je stalna stimulacija koja potiče proizvodnju dopamina – neurotransmitera povezanog s osjećajem zadovoljstva. Svaki put kada dijete dobije “lajk” ili komentar na društvenoj mreži, dolazi do naglog porasta dopamina. Takav osjećaj nagrade može voditi prema stvaranju ovisnosti, slične onoj kod konzumacije alkohola ili droga. Mozak se navikava na brzo zadovoljenje i uči tražiti sve više stimulacije, što može utjecati na smanjenje sposobnosti za odgađanje nagrade i na koncentraciju. Štetnosti društvenih mreža za djecu Utjecaj na emocionalni razvoj: Djeca koja prekomjerno koriste društvene mreže mogu razviti poremećaje raspoloženja, poput anksioznosti i depresije. Stalne usporedbe s drugim korisnicima mogu stvoriti nisko samopouzdanje i osjećaj neadekvatnosti. Djeca često vide idealizirane prikaze života svojih vršnjaka, što može stvoriti pritisak i dovesti do osjećaja da nisu dovoljno dobra.Poremećaji pažnje i koncentracije: Stalna izloženost kratkim informacijama, obavijestima i videozapisima može negativno utjecati na sposobnost koncentracije. Mozak se prilagođava na brzo mijenjanje sadržaja, što otežava održavanje fokusa na jednom zadatku dulje vrijeme. To može negativno utjecati na školski uspjeh i razvoj kritičkog mišljenja.Poremećaji spavanja: Korištenje društvenih mreža prije spavanja može dovesti do poremećaja spavanja. Plavo svjetlo koje emitiraju ekrani ometa proizvodnju melatonina, hormona odgovornog za regulaciju sna. Nedovoljno sna može imati ozbiljne posljedice na kognitivne funkcije, emocionalnu stabilnost i opće zdravlje djeteta. Opasnosti društvenih mreža Cyberbullying: Društvene mreže omogućuju anonimnost i neprekidnu povezanost, što povećava rizik od cyberbullyinga ili elektroničkog nasilja. Djeca mogu biti izložena verbalnim napadima, prijetnjama ili poniženju, što može ostaviti dugoročne psihološke posljedice.Izloženost neprimjerenim sadržajima: Djeca mogu lako biti izložena sadržajima koji nisu primjereni njihovoj dobi, poput nasilnih videa, neprikladnih komentara ili seksualnih sadržaja. To može imati ozbiljan utjecaj na njihov psihički razvoj i vrijednosni sustav.Gubitak privatnosti: Djeca često nisu svjesna opasnosti dijeljenja osobnih informacija na društvenim mrežama. Mogu dijeliti podatke koji ih mogu izložiti rizicima, poput krađe identiteta ili kontakta s nepoznatim osobama s lošim namjerama. Kako zaštititi djecu od štetnih utjecaja društvenih mreža? Ograničenje vremena korištenja: Roditelji trebaju ograničiti vrijeme koje djeca provode na društvenim mrežama, posebno tijekom večernjih sati. Preporučuje se da djeca mlađa od 14 godina imaju vrlo ograničen ili nikakav pristup društvenim mrežama.Otvorena komunikacija: Roditelji trebaju razgovarati s djecom o opasnostima društvenih mreža, poticati ih na iskrenost i objašnjavati im važnost privatnosti. Djeca trebaju znati da mogu razgovarati s roditeljima o bilo kojoj situaciji u kojoj se osjećaju nelagodno.Praćenje aktivnosti: Korisno je koristiti aplikacije koje omogućuju roditeljski nadzor i praćenje aktivnosti djece na internetu. To ne znači narušavanje povjerenja, već zaštitu djece od potencijalnih prijetnji.Poticanje drugih aktivnosti: Važno je poticati djecu na fizičke aktivnosti, hobije, društvene igre i vrijeme provedeno s prijateljima u stvarnom svijetu. Raznolikost aktivnosti pomaže u razvoju zdravih navika i smanjuje ovisnost o društvenim mrežama. Društvene mreže mogu imati ozbiljne posljedice na psihološki i emocionalni razvoj djeteta. Radikalne mjere poput zabrane pristupa maloljetnicima možda zvuče strogo, ali postaju razumljive kada se uzmu u obzir potencijalne opasnosti koje ove platforme predstavljaju za djecu. Roditelji, škole i društvo u cjelini trebaju surađivati kako bi se smanjio negativan utjecaj društvenih mreža, te osigurali sigurno okruženje za odrastanje budućih generacija.

<***>
NOVINA: poskok.info
DATUM: 24.10.2024
RUBRIKA: Hrvatska
NADNASLOV: N/A
NASLOV: Gordijski čvor u hrvatskom školstvu je sve veći: Tko će ga rasplesti?
PODNASLOV: N/A
STRANA: https://poskok.info/gordijski-cvor-u-hrvatskom-skolstvu-je-sve-veci-tko-ce-ga-rasplesti/
AUTOR(I): poskok.info

Nastavlja se priča koja je dugo vremena u fokusu hrvatske javnosti. Učenik problematičnog ponašanja, čija je priča dobro poznata cijeloj javnosti, ispleo je pravi gordijski čvor. Iako je ovo treća škola koju pohađa, situacija se ne rješava, a roditelji ostale djece i dalje prosvjeduju. Grupa djece iz četvrtog razreda jedne zagrebačke osnovne škole već neko vrijeme ne dolazi na nastavu, čekajući rješenje situacije. Roditelji djece iz razreda kažu kako su doznali razloge zbog kojih je dječak ispisan iz prethodnih škola, a sumnje su dodatno potaknute iz medijskih izvještaja i razgovora s roditeljima iz tih škola. Na sastanku s pravobraniteljicom za djecu doneseni su određeni dogovori, no prema riječima jednog od roditelja, ti dogovori nisu ispoštovani. Strah od ugroze drugih učenika prisutan je među roditeljima. Jedan od roditelja istaknuo je kako je teško održavati kvalitetnu nastavu uz dijete koje nije usmjereno na nastavni proces. Dječak, kojem asistenti služe kao “zatvorski čuvari”, nije posvećen nastavi, a okolnosti su daleko od normalnih školskih uvjeta. Roditelji dječaka odbijaju opservaciju koja bi mogla pomoći u procjeni problema, a škola se suočava s dodatnim pritiscima. Ravnatelj škole je podnio neopozivu ostavku, navodeći kako nije mogao izdržati pritisak i kako se sve trebalo riješiti puno ranije. Ravnatelj je, prema riječima roditelja, postao “kolateralna žrtva” sustava. Roditelji prosvjeduju jer žele osigurati normalne uvjete obrazovanja za svoju djecu, bez ometanja. Istovremeno, dječaku je potrebna stručna pomoć koja do sada nije adekvatno osigurana. Iako Ministarstvo nije poduzelo nikakve mjere protiv roditelja koji su izostavili svoju djecu iz škole, oni poručuju da se ne boje sankcija, jer su uvjereni da rade u najboljem interesu svoje djece.

<***>
NOVINA: poskok.info
DATUM: 20.05.2015
RUBRIKA: Novice
NADNASLOV: N/A
NASLOV: ŠTO TO PIŠE TUŽITELJSTVO BIH: Akcije HVO-a kvalificiraju se kao zločinački pothvat u režiji državnog vrha RH
PODNASLOV: N/A
STRANA: https://poskok.info/sto-to-pise-tuziteljstvo-bih-akcije-hvo-a-kvalificiraju-se-kao-zlocinacki-pothvat-u-reziji-drzavnog-vrha-rh/
AUTOR(I): Desk

Nedugo nakon što je hrvatski tjednik Nacional objavio da se pod raznim istragama Tužiteljstva BiH nalazi najmanje 37 hrvatskih časnika, među kojima je svakako najpoznatiji general Ante Gotovina, Nacionalu je dostavljena na uvid dodatna dokumentacija koja pokazuje što bi se nekim hrvatskim časnicima moglo stavljati na teret. Radi se o još jednom dijelu izvješća koje je Vojna sigurnosno-obavještajna agencija (VSOA) proslijedila hrvatskom državnom vrhu. U tim se izvješćima posve eksplicitno tvrdi da se u najmanje jednoj optužnici djelovanje i angažiranje oružanih snaga Hrvatskog vijeća obrane (HVO) u Hercegovini kvalificira kao dio zločinačkog pothvata koji je koordinirao tadašnjih hrvatski državni vrh, a cilj je bilo etničko čišćenje bošnjačkog i drugog nehrvatskog stanovništva iz Hercegovine, navodi Nacional. U tom se dokumentu navodi da su sudionici tog zločinačkog pothvata bili tadašnji hrvatski predsjednik Franjo Tuđman, tadašnji ministar obrane Gojko Šušak, tadašnji načelnik Glavnog stožera hrvatskih oružanih snaga Janko Bobetko, tadašnji predsjednik Hrvatske zajednice Herceg Bosna Mate Boban, tadašnji predsjednik vrhovnog, izvršnog, upravnog i obrambenog tijela Herceg Bosne Jadranko Prlić, tadašnji načelnik Ministarstva obrane HVO-a Bruno Stojić, jedan od tadašnjih zapovjednika HVO-a Slobodan Praljak, tadašnji načelnik Uprave vojne policije HVO-a Valentin Ćorić, tadašnji načelnik službe za razmjenu zarobljenika i drugih osoba Branislav Pušić, zatim Dario Kordić, Tihomir Blaškić, Mladen Naletilić, kao i brojni drugi dužnosnici i članovi vlade i političkih struktura Herceg Bosne te HDZ-a na svim razinama, među kojima se nalazi i Nedjeljko Obradović, tada na dužnosti zapovjednika brigade HVO-a “Knez Domagoj”. Sve je to zapisano u jednom od dokumenata s naslovom “Operativna informacija B” od 8. kolovoza 2012. U njemu se također izvještava o aktivnostima Tužiteljstva BiH povezanim s istragama o ratnim zločinima, a posebna se pozornost posvećuje Obradovićevu slučaju. On se rodio 14. ožujka 1961. u Metkoviću, gdje ima i prijavljeno prebivalište. U hrvatske oružane snage pristupio je 8. listopada 1991., bio je zapovjednik 116. brigade Hrvatske vojske u Metkoviću, a zadnja dužnost koju je obnašao u Hrvatskoj vojsci bila je dužnost časnika u IV. zapovjednom području Ston. Bivši predsjednik Ivo Josipović odlikovao ga je za obranu Metkovića. Čin stožernog brigadira dodijeljen mu je 19. ožujka 1996., a umirovljen je 23. prosinca 2002. Do sredine 2011. obnašao je dužnost savjetnika premijera Hercegovačko-neretvanske županije. Nacional navodi kako se u javnosti u rujnu 2013. spominjalo da se Obradovića istražuje zbog ratnih zločina u Stocu i Čapljini po zapovjednoj odgovornosti, jer je bio i ratni zapovjednik 1. hercegovačke brigade “Knez Domagoj”, koja je bila ključna za obranu Stoca. Tvrdilo se u medijima da se istražuje u vezi sa sukobima između Armije BiH i HVO-a, a Tužiteljstvo BiH te medijske navode nije komentiralo. Spominjalo se i da je njegovo ime navodno bilo na popisu  20 osoba bivše glavne haaške tužiteljice Carle del Ponto, koje je ona uputila Tužiteljstvu BiH u proceduru. Nešto više od godinu dana prije nego što su se u medijima pojavili prvi tekstovi u kojima se spominje istraga protiv Obradovića, VSOA je hrvatski državni vrh vrlo precizno informirala što se zapravo događa u tom slučaju. U tom izvješću stoji: “Sukladno zaključcima Visokog sudbenog vijeća BiH u vezi s radom Posebnog odjela za ratne zločine Tužiteljstva BiH, zamjenica glavnog tužitelja BiH i čelnika navedenog Odjela gospođa Vesna Budimir izdala je pisani nalog podređenim tužiteljima o nužnom intenziviranju rada u cilju podizanja optužnice ili odbacivanja kaznenih prijava. Slijedom navedenog sredinom prosinca 2011. državna tužiteljica Posebnog odjela zadužena za predmete ratnog zločina na području Hercegovine, gospođa Remizija Smajlagić, izdala je uhidbeni nalog za umirovljenog generala HVO-a i brigadira HV-a Nedjeljka Obradovića. Međutim, kako se imenovani u to vrijeme nalazio na području Hrvatske, a nije mu udovoljeno zahtjevu braniti se sa slobode, Nedjeljko Obradović je našao utočište u Zagrebu. Izdavanje tog uhidbenog naloga potvrđuje ranija raspoloživa operativna saznanja i prosudbe VSOA-e kako će od Tužiteljstva BiH doći do podizanja optužnica za veći broj visokih časnika HVO-a i pripadnika policije koji su osumnjičeni za ratne zločine počinjene nad Bošnjacima 1993. na prostoru Hercegovine, odnosno Stoca i Čapljine. Pored navedenog Remzija Smajlagić je početkom ove godine naložila Terenskom uredu Državne agencije za istrage i zaštitu BiH (SIPA) Mostar intenziviranje istražnih radnji za predmete za koje nije podignuta optužnica te je izdala veći broj uhidbenih naloga po donesenim optužnicama. Temeljem optužnice provede se istražne radnje prema osumnjičenicima za ratni zločin nad pripadnicima nikšićko-šavničke brigade, a uhidbeni nalozi su podneseni za veći broj osoba osumnjičenih za ratne zločine u logoru Dretelj. Međutim, operativno prosuđujemo kako optužnica protiv generala Nedjeljka Obradovića ima za cilj dokazati kako je individualna odgovornost optuženika sastavni dio ukupnog zločinačkog pothvata etničkog čišćenja Hercegovine i njezinog pripajanja Hrvatskoj, usmjeravanog od tadašnjeg najvišeg hrvatskog državnog i vojnog vrha.” Potom se u tom dokumentu citiraju navodi iz optužnice protiv Obradovića. U njemu se iznosi da se Obradovića tereti da je podržavao, vodio zatvore i koncentracijske logore i druge objekte za zatvaranje i zatočenje Bošnjaka te da je nad njima sustavno provođeno nasilje. U optužnici se navodi da su pripadnici brigade “Knez Domagoj” tijekom 1993. i 1994. uhitili osobe bošnjačke nacionalnosti i s njima nehumano postupali. Posebno se detaljno opisuju zbivanja na području općine Stolac iz travnja 1994. U optužnici protiv Obradovića se navodi da je zapovjedio uhićenja većeg broja Bošnjaka koji su kasnije zatvoreni na više lokacija, u vojarnu Grabovina i logore Dretelj, Gabela i Heliodrom. Obradovića se posebno tereti za zlostavljanje vojnih policajaca brigade “Bregava” iz sastava Armije BiH. U izvješću VSOA-e vrlo se detaljno opisuje što se sve Obradoviću stavlja na teret. Tako se, među ostalim, navodi i sljedeće: “U razdoblju od travnja do rujna 1993. u Okružnom vojnom zatvoru u Dretelju u sklopu vojarne pripadnici HVO-a zatočili su oko 2270 uhićenih bosanskih muslimana iz općine Stolac i Čapljina, među kojima i pripadnike HVO-a muslimanske nacionalnosti te određeni broj dječaka mlađih od 16 godina, odnosno muškaraca starijih od 60 godina. Pripadnici HVO-a iste su izgladnjivali, što je rezultiralo smrću jednog od zarobljenika. Uhićenici su također bili prisiljavani na međusobne borbe pri čemu su najmanje četiri osobe poginule od posljedica fizičkih ozljeda ili zato što su ih ustrijelili pripadnici HVO-a. Navodi se i kao je humanitarnim organizacijama pristup zatvoru Dretelj bio uskraćen, a zarobljenici kontinuirano premještani u mjesto Silos u Čapljini sve do kolovoza 1993. …” Nacional piče kako se generala Obradovića tereti da je poticao i omogućio da se zatočene Bošnjake natjera na protupravni prisilni rad. Oni su bili zatočeni u zatvorima Gabela i Dretelj  i prisiljavalo ih se graditi i utvrđivati vojne crte na bojišnici.VSOA je hrvatski državni vrh informirala o tomu kako je Tužiteljstvo BiH u radu na tom predmetu ispitalo 135 svjedoka, kao i 69 svjedoka u drugim predmetima koje namjerava koristiti protiv Obradovića. U izvješću VSOA-e navodi se sljedeće: “…Prikupljena je medicinska dokumentacija za svjedoke, zapisnici o saslušanju vještaka, obdukcijski nalazi, izvodi iz matične knjige umrlih i druga dokumentacija. Pribavljeni su osobni matični kartoni, VON 8 za osumnjičenog Obradovića, dok je materijalna dokumentacija ovjerena u Haagu. Zahtjevom za pomoć od Međunarodnog kaznenog tribunala za bivšu Jugoslaviju iz predmeta ‘Jadranko Prlić i dr.’, prikupljeni su dokumenti u vezi s pripadnicima brigade HVO-a ‘Knez Domagoj’, koje Tužiteljstvo prilaže kao dokaz u postupku. Navedena dokumentacija obuhvaća fotoelaborate, snimke logora Dretelj, Gabela i Grabovina, Koštana bolnica, škola u Crnjićima te sve informacije i dokumentaciju vezanu uz ubijene osobe, zlostavljanja, zatvaranja te protjerane i prisilno premještene osobe od HVO-ove brigade “Knez Domagoj” od početka travnja 1993. do travnja 1994. Prikupljeni su i zapisnici o saslušanju svjedoka, vještaka od specijalne sudske medicine, zapisnici o ekshumaciji, zapisnici o očevidu, fotodokumentacija, materijalna dokumentacija Hrvatske Republike Herceg Bosne i HVO-a kao i materijalna dokumentacija iz Arhiva Zagreb. U skladu s navedenim izdana je i naredba za uhićenje Nedjeljka Obradovića”, stoji u izvješću VSOA-e. Nacional piše da, koliko se ozbiljno pristupa tom slučaju, to pokazuju i najave iz tog dokumenta, prema kojima Tužiteljstvo BiH planira zatražiti zaštitu svjedoka koji su to htjeli. Locirat će ih i saslušati druge relevantne svjedoke, zapovjedit će vještačenje vojnim analitičarima te riješiti kontradiktornosti u izjavama određenog broja ključnih svjedoka. Navedeno je i to da će se konačna odluka tužitelja donijeti nakon saslušanja Obradovića. VSOA je zaključila da Tužiteljstvo BiH taj slučaj namjerava proširiti i na koncu ga kvalificirati kao zločinački pothvat, koji bi posredno mogao poslužiti za osudu cijele hrvatske politike prema BiH u prvoj polovici 90-ih. Sličnu razinu prikupljenih dokaza Tužiteljstvo BiH ima i u slučaju koji je bio pokrenut protiv pokojnog Imre Agotića, tada pomoćnika zapovjednika Glavnog stožera Hrvatskih vojnih snaga za zrakoplovstvo, te protiv Josipa Čuletića i Danijela Borovića. Njih se tereti da su odgovorni za događaj koji se zbio 7. kolovoza 1995. u mjestu Kapljuh, u selo Bravsko, koje se nalazi u općini Bosanski Petrovac. Prema tvrdnjama u toj kaznenoj prijavi, hrvatski vojni zrakoplovi pucali su i na kolonu civila koji su izbjegli iz tadašnje tzv. Republike Srpske Krajine i koji su se već nalazili na području malog mjesta Kapljuh. Sporni događaj je bio tijekom oslobodilačke akcije Oluja. Tereti ih se da su odgovorni za stradavanje većeg broja civila. U kaznenoj prijavi navodi se da su tom prilikom poginuli Darinka i Jovica Drča i troje malodobne djece te da su bili ranjeni još brojni drugi civili. U pratećoj dokumentaciji nalaze se zapisnici razgovora s brojnim svjedocima tog događaja, fotodokumentacija o krim-tehničkoj obradi posmrtnih ostataka poginulih osoba, brojna druga dokumentacija, uključujući videosnimke tog događaja. Nacional piše kako se u izvješćima VSOA-e navodi i kako su u nekim slučajevima dokazi o navodnim ratnim zločinima prilično ‘tanki’ te kako je teško očekivati da bi ti predmeti mogli završiti na sudu. Međutim, u opisanim predmetima može se tvrditi da je prikupljena prilična količina čvrstih dokaza koja bi mogla ići u prilog tvrdnjama Tužiteljstva BiH. Sve to pokazuje da su pojedini hrvatski časnici s razlogom u posljednje vrijeme nervozni, ali i da bi se sporna hrvatska politika prema BiH u prvoj polovici 90-ih u nekim sudskim postupcima u toj zemlji mogla opet propitivati, zaključuje tjednik Nacional.

<***>
NOVINA: poskok.info
DATUM: 30.12.2021
RUBRIKA: Svijet
NADNASLOV: N/A
NASLOV: Španjolska, prvak procijepljenosti, pošteđena četvrtog naleta virusa
PODNASLOV: Španjolska, zemlja koja je na početku pandemije bila među najteže pogođenima, trenutno ima jednu od najnižih stopa zaraze u Europi – samo 63 slučaja zaraze na sto tisuća ljudi u posljednjih 14 dana.
STRANA: https://poskok.info/spanjolska-prvak-procijepljenosti-postedena-cetvrtog-naleta-virusa/
AUTOR(I): poskok.info

S najvećom stopom procijepljenosti među velikim europskim zemljama, Španjolska je pošteđena novog vala zaraze koronavirusom koji je zahvatio veći dio kontinenta, ali stručnjaci upozoravaju da je zemlja i dalje podložna virusu. Španjolska, zemlja koja je na početku pandemije bila među najteže pogođenima, trenutno ima jednu od najnižih stopa zaraze u Europi – samo 63 slučaja zaraze na sto tisuća ljudi u posljednjih 14 dana. U Velikoj Britaniji je stopa 12 puta veća, u Njemačkoj i Poljskoj šest puta, prema analizi AFP-a temeljenoj na službenim podacima. Španjolski premijer Pedro Sanchez rekao je u srijedu da je evolucija pandemije u Španjolskoj bila „pozitivna“, javlja Hina. ”Imamo više nego dovoljno razloga da se osjećamo ponosnima onim što smo postigli“, dodao je. Oko 79% španjolske populacije je u potpunosti procijepljeno, u usporedbi sa samo 67% procijepljenosti u Velikoj Britaniji i Njemačkoj. Španjolska se posebno ističe po procijepljenosti ranjivih, starijih dobnih skupina. Više od 99 posto Španjolaca starijih od 70 godina cijepljeno je s obje doze. U Španjolskoj nema oklijevanja prema cjepivu, program cijepljenja ispravno je proveden po dobnim skupinama, počevši s najstarijima, i to je donijelo dobre rezultate, rekao je Inaki Comas, istraživač na Biomedicinskom institutu u Valenciji. Pomogla umjerena klima Umjerena klima u Španjolskoj također je pomogla u sprečavanju širenja virusa jer se ljudi mogu okupljati na otvorenom. I dok su ograničenja na veličinu društvenih okupljanja ukinuta, maske za lice i dalje se zahtijevaju u zatvorenim javnim prostorima. Ali stručnjaci upozoravaju da će s dolaskom hladnijeg vremena, s time da zaštita stečena cjepivom s vremenom opada i da se nove varijante lakše šire, stope zaraze vjerojatno rasti. ”Ova tri faktora su pogodno tlo za koronavirus“ rekao je Comas dodajući da je Španjolska „ulazi u vrlo kritičan trenutak“. Cesar Carballo, liječnik na odjelu hitne medicinske službe u bolnici Ramon y Cajal u Madridu potvrđuje da će se stopa zaraze koronavirusom u zemlji povećati jer će hladnije vrijeme potaknuti seljenje društvenog života u zatvoreno. ”Znamo kako se virus prenosi i kada dođe hladnije vrijeme, a večeri postanu mračnije selimo se u zatvorene prostore gdje se virus počinje širiti“, rekao je. ”Španjolska je sada u dobroj poziciji, ali to ne znači da je već dosegla točku bez povratka“, (rekao je za AFP Salvador Macip, stručnjak za zdravstvene znanosti na Katalonskom otvorenom sveučilištu koji je napisao knjigu pod nazivom „Velike moderne kuge“. “Jednom kad dosegnete da vam stopa infekcije postane jako niska, ona jedino može ići prema gore”, objasnio je. Institut za zdravstvene metrike i evaluaciju (IHME) Sveučilišta Washington predviđa da će u Španjolskoj broj zaraza početi rasti u drugom dijelu studenoga i dosegnuti vrhunac krajem godine. „Stope infekcije mogu biti visoke, ali ako su ljudi procijepljeni i ne budu jako bolesni, to ne bi trebao biti problem, kaže Comas.

<***>
NOVINA: poskok.info
DATUM: 20.10.2014
RUBRIKA: Novice
NADNASLOV: N/A
NASLOV: EU: BiH treba što prije da formira vladu i počne s reformama
PODNASLOV: Oni su tijekom zasjedanja ministarskog vijeća u Luksemburgu podsjetili da su reforme neophodne da bi se otklonili problemi na europskom putu BiH i obećali pomoć EU u njihovom provođenju.
STRANA: https://poskok.info/eu-bih-treba-sto-prije-da-formira-vladu-i-pocne-s-reformama/
AUTOR(I): Desk

Šefovi diplomacija zemalja članica Europske unije pozvali su danas lidere u Bosni i Hercegovini da nakon općih izbora što prije formiraju vladu i počnu rad na reformama. Oni su tijekom zasjedanja ministarskog vijeća u Luksemburgu podsjetili da su reforme neophodne da bi se otklonili problemi na europskom putu BiH i obećali pomoć EU u njihovom provođenju. Ministri vanjskih poslova 28 zemalja članica su osim toga podržali nastavak “Operacije Altea” putem koje EU koordinira jačanje obrambenih kapaciteta BiH, a koja traje već deset godina. U zaključcima s današnjeg zasjedanja Vijeća je poziv BiH da ubrza program eliminacije viška streljiva iz rata devedesetih godina.

<***>
NOVINA: poskok.info
DATUM: 28.08.2020
RUBRIKA: Novice
NADNASLOV: N/A
NASLOV: CANICROSS: Trčanje sa psima sve popularnije u HercegBosni
PODNASLOV: N/A
STRANA: https://poskok.info/canicross-trcanje-sa-psima-sve-popularnije-u-hercegbosni/
AUTOR(I): Desk

Ne tako davno, Canicross je nastao u nordijskim zemljama, prvo kao ljetni trening pasa koji zimi vuku sanke. Potom je prerastao u zvaničan sport, a onda od 2003. i u svjetsko prvenstvo. Canicross je, moglo bi se reći, sportska, odnosno trkačka verzija neraskidive veze između čovjeka i psa, a osim što ste u ovom slučaju i stvarno vezani bandži povodcem, na utrkama morate nastupati kao i tim. Inače…, više sreće drugi put. A kapiten ovog tima je čovjek. Jer, bez obzira koliko je brz pas, čovjek je taj koji bira stazu, komanduje i planira tok utrke. U Hercegovini je ovaj sport još uvijek u začecima. No, entuzijasta ne manjka, naprotiv, sve ih je više. Među njima je i Ivan Vidović iz Sarajeva, jedan od suorganizatora Canicross utrka. Inače, prošle godine u HB organizirana je jedna, a ove su trebale biti dvije. Međutim, aktuelna situacija koja je zadesila cijeli svijet, imala je druge planove. „U Hercegovini i Bosni od 2022. planiramo mini ligu od četiri utrke, ali za to nam je potrebna kritična masa. Idealno bi bilo da dvije budu Sarajevu, jedna u Banjoj Luci i jedna u Mostaru“, kaže Vidović. Canicross utrke, objašnjava on, obično se trče na stazama dužine između tri i osam kilometara. „Dobro je izbjegavati tvrde podloge poput asfalta i betona jer to nije dobro sa šape i zglobove psa“, ističe Vidović,Dodaje da su se u ovim utrkama najbolje pokazale „živahne vrste pasa“, srednje veličine i dugonoge, kao što su ptičari te ovčari, iako i druge vrste, pa i mješanci, mogu ostvariti dobre rezultate. Prema pravilima, nije dozvoljeno takmičenje psima mlađim od 18 mjeseci. Canicross oprema sastoji se od prsnika za psa, zatim jednog elastičnog povodca, te pojasa za trkača. I kada to imate, pripreme mogu početi. A u Canicrossu se psi pripremaju na isti način kao i ljudi. „Dakle, ako želite postići rezultate, potrebna su tri do četiri treninga sedmično. Tako recimo, od tri treninga, na dva pas trči slobodno ili pored čovjeka gdje stiče samo kondiciju, zatim je potreban jedan intervalni, ili tempo trening gdje pas treba da nauči da vuče kad mu se stavi povodac. Taj trening se radi većom brzinom i punom Canicross opremom“, ističe on. Prema tome, ukoliko je pas dobro istreniran, trkač može biti i do 20 posto brži.„Tako naprimjer, uzbrdo gdje mi treba 20 minuta, sa psom to mogu izvesti za 15“, pojašnjava Vidovići poziva zainteresirane da se prijave za narednu„Skakavac Canicross“ utrku koja je u okviru „Skakavac traila“ na programu 6. septembra na lokaciji Uževica. „To je ulaz u Park prirode vodopada Skakavac kod Sarajeva. Trka je duga oko sedam i po kilometara. Teren je uglavnom zemljani i travnati sa malo pijeska. Prijave su otvorene do kraja mjeseca“,kaže on podsjećajući da im se često jave ljudi koji nemaju svog psa, ili se prijave zato što im odgovara dužina staze, pa im zato uvijek preporučuju da od nekoga posude, ili da sa ulice uzmu psa koji je socijaliziran i da s njim dođu, prošetaju, izvedu ga u prirodu jer poslije ovih utrka slijede prigodna zabava i pokloni. „To može biti jedno divno iskustvo i za njih, a usput, što da ne, i da usreće psa. Prijaviti se može preko web stranice www.skakavactrail.ba ili e-maila[email protected]ili na broj telefona Planinarskog društva Skakavac“, kaže Vidović.

<***>
NOVINA: poskok.info
DATUM: 17.08.2023
RUBRIKA: Tehnologija
NADNASLOV: N/A
NASLOV: Znanstvenici se povlače s X-a i traže alternative
PODNASLOV: N/A
STRANA: https://poskok.info/znanstvenici-se-povlace-s-x-a-i-traze-alternative/
AUTOR(I): poskok.info

Ranije ove godine, Pew Research je izvijestio da većina korisnika provodi manje vremena na Twitteru otkako je Elon Musk preuzeo platformu, a sada novi podaci pokazuju da se značajna skupina korisnika udaljava od mreže koja se sada zove X. Više od polovice znanstvenika koji koriste X tvrde da su smanjili vrijeme korištenja platforme ili su je čak u potpunosti napustili. Pokazuju to podaci istraživanja u kojem su sudjelovale tisuće znanstvenika, a proveo ga je časopis Nature. Gotovo polovica onih koji su napustili X pronašli su alternativne društvene mreže poput Mastodona.Od 9200 ispitanih istraživača, više od 47 posto njih kaže da su smanjili vrijeme koje provode koristeći X, dok ih je gotovo 7 posto u potpunosti odustalo od platforme. Gotovo isti broj ispitanika je napravio profil na barem jednoj novoj platformi u posljednjih godinu dana.Mastodon bilježi značajan rast otkako je objavljeno da će Musk preuzeti Twitter, a istraživači se uglavnom odlučuju za njega. Oko 47 posto istraživača tvrdi da je počelo koristiti platformu otvorenog koda u posljednjih godinu dana. Sljedeći na listi popularnosti su LinkedIn i Instagram koji privlače 35 odnosno 27 posto istraživača. Metin rival X-u, Threads, zauzima četvrto mjesto iako je aplikacija pokrenuta samo nekoliko dana prije nego što je Nature zaključio svoje istraživanje.Podaci Naturea pokazuju da nekada aktivni korisnici današnjeg X-a manje koriste ovu mrežu, a ističe se i koliko se dinamika ove stranice promijenila u posljednjih godinu dana.Twitter je kroz povijest bio važna platforma za istraživače i znanstvenike, koja se koristila za objavljivanje istraživanja i promicanje znanstvene rasprave, a istraživači su služili kao važan izvor provjerenih informacija na platformi koja se dugo borila protiv dezinformacija. U prošlosti je Twitter također bio vrijedan izvor podataka za mnoge istraživače u svemu, od javnog zdravstva do lingvistike.Međutim, mnogo toga se promijenilo i mnogi korisnici sada osjećaju da su njihovi glasovi “ugušeni” na platformi koja daje prioritet sadržaju onih koji plaćaju provjeru. Tvrtka je svoj API za istraživače učinila toliko skupim da mu većina više niti ne pristupa. Iako nisu svi istraživači prirode spremni u potpunosti napustiti X, čini se da je taktika tvrtke otuđila velik dio znanstvene zajednice./HMS/ Više od polovice znanstvenika koji koriste X tvrde da su smanjili vrijeme korištenja platforme ili su je čak u potpunosti napustili. Pokazuju to podaci istraživanja u kojem su sudjelovale tisuće znanstvenika, a proveo ga je časopis Nature. Gotovo polovica onih koji su napustili X pronašli su alternativne društvene mreže poput Mastodona.Od 9200 ispitanih istraživača, više od 47 posto njih kaže da su smanjili vrijeme koje provode koristeći X, dok ih je gotovo 7 posto u potpunosti odustalo od platforme. Gotovo isti broj ispitanika je napravio profil na barem jednoj novoj platformi u posljednjih godinu dana.Mastodon bilježi značajan rast otkako je objavljeno da će Musk preuzeti Twitter, a istraživači se uglavnom odlučuju za njega. Oko 47 posto istraživača tvrdi da je počelo koristiti platformu otvorenog koda u posljednjih godinu dana. Sljedeći na listi popularnosti su LinkedIn i Instagram koji privlače 35 odnosno 27 posto istraživača. Metin rival X-u, Threads, zauzima četvrto mjesto iako je aplikacija pokrenuta samo nekoliko dana prije nego što je Nature zaključio svoje istraživanje.Podaci Naturea pokazuju da nekada aktivni korisnici današnjeg X-a manje koriste ovu mrežu, a ističe se i koliko se dinamika ove stranice promijenila u posljednjih godinu dana.Twitter je kroz povijest bio važna platforma za istraživače i znanstvenike, koja se koristila za objavljivanje istraživanja i promicanje znanstvene rasprave, a istraživači su služili kao važan izvor provjerenih informacija na platformi koja se dugo borila protiv dezinformacija. U prošlosti je Twitter također bio vrijedan izvor podataka za mnoge istraživače u svemu, od javnog zdravstva do lingvistike.Međutim, mnogo toga se promijenilo i mnogi korisnici sada osjećaju da su njihovi glasovi “ugušeni” na platformi koja daje prioritet sadržaju onih koji plaćaju provjeru. Tvrtka je svoj API za istraživače učinila toliko skupim da mu većina više niti ne pristupa. Iako nisu svi istraživači prirode spremni u potpunosti napustiti X, čini se da je taktika tvrtke otuđila velik dio znanstvene zajednice./HMS/ Više od polovice znanstvenika koji koriste X tvrde da su smanjili vrijeme korištenja platforme ili su je čak u potpunosti napustili. Pokazuju to podaci istraživanja u kojem su sudjelovale tisuće znanstvenika, a proveo ga je časopis Nature. Gotovo polovica onih koji su napustili X pronašli su alternativne društvene mreže poput Mastodona.Od 9200 ispitanih istraživača, više od 47 posto njih kaže da su smanjili vrijeme koje provode koristeći X, dok ih je gotovo 7 posto u potpunosti odustalo od platforme. Gotovo isti broj ispitanika je napravio profil na barem jednoj novoj platformi u posljednjih godinu dana.Mastodon bilježi značajan rast otkako je objavljeno da će Musk preuzeti Twitter, a istraživači se uglavnom odlučuju za njega. Oko 47 posto istraživača tvrdi da je počelo koristiti platformu otvorenog koda u posljednjih godinu dana. Sljedeći na listi popularnosti su LinkedIn i Instagram koji privlače 35 odnosno 27 posto istraživača. Metin rival X-u, Threads, zauzima četvrto mjesto iako je aplikacija pokrenuta samo nekoliko dana prije nego što je Nature zaključio svoje istraživanje.Podaci Naturea pokazuju da nekada aktivni korisnici današnjeg X-a manje koriste ovu mrežu, a ističe se i koliko se dinamika ove stranice promijenila u posljednjih godinu dana.Twitter je kroz povijest bio važna platforma za istraživače i znanstvenike, koja se koristila za objavljivanje istraživanja i promicanje znanstvene rasprave, a istraživači su služili kao važan izvor provjerenih informacija na platformi koja se dugo borila protiv dezinformacija. U prošlosti je Twitter također bio vrijedan izvor podataka za mnoge istraživače u svemu, od javnog zdravstva do lingvistike.Međutim, mnogo toga se promijenilo i mnogi korisnici sada osjećaju da su njihovi glasovi “ugušeni” na platformi koja daje prioritet sadržaju onih koji plaćaju provjeru. Tvrtka je svoj API za istraživače učinila toliko skupim da mu većina više niti ne pristupa. Iako nisu svi istraživači prirode spremni u potpunosti napustiti X, čini se da je taktika tvrtke otuđila velik dio znanstvene zajednice./HMS/ Više od polovice znanstvenika koji koriste X tvrde da su smanjili vrijeme korištenja platforme ili su je čak u potpunosti napustili. Pokazuju to podaci istraživanja u kojem su sudjelovale tisuće znanstvenika, a proveo ga je časopis Nature. Gotovo polovica onih koji su napustili X pronašli su alternativne društvene mreže poput Mastodona. Od 9200 ispitanih istraživača, više od 47 posto njih kaže da su smanjili vrijeme koje provode koristeći X, dok ih je gotovo 7 posto u potpunosti odustalo od platforme. Gotovo isti broj ispitanika je napravio profil na barem jednoj novoj platformi u posljednjih godinu dana. Mastodon bilježi značajan rast otkako je objavljeno da će Musk preuzeti Twitter, a istraživači se uglavnom odlučuju za njega. Oko 47 posto istraživača tvrdi da je počelo koristiti platformu otvorenog koda u posljednjih godinu dana. Sljedeći na listi popularnosti su LinkedIn i Instagram koji privlače 35 odnosno 27 posto istraživača. Metin rival X-u, Threads, zauzima četvrto mjesto iako je aplikacija pokrenuta samo nekoliko dana prije nego što je Nature zaključio svoje istraživanje. Podaci Naturea pokazuju da nekada aktivni korisnici današnjeg X-a manje koriste ovu mrežu, a ističe se i koliko se dinamika ove stranice promijenila u posljednjih godinu dana. Twitter je kroz povijest bio važna platforma za istraživače i znanstvenike, koja se koristila za objavljivanje istraživanja i promicanje znanstvene rasprave, a istraživači su služili kao važan izvor provjerenih informacija na platformi koja se dugo borila protiv dezinformacija. U prošlosti je Twitter također bio vrijedan izvor podataka za mnoge istraživače u svemu, od javnog zdravstva do lingvistike. Međutim, mnogo toga se promijenilo i mnogi korisnici sada osjećaju da su njihovi glasovi “ugušeni” na platformi koja daje prioritet sadržaju onih koji plaćaju provjeru. Tvrtka je svoj API za istraživače učinila toliko skupim da mu većina više niti ne pristupa. Iako nisu svi istraživači prirode spremni u potpunosti napustiti X, čini se da je taktika tvrtke otuđila velik dio znanstvene zajednice./HMS/

<***>
NOVINA: poskok.info
DATUM: 26.09.2020
RUBRIKA: Novice
NADNASLOV: N/A
NASLOV: “Angela Merkel je u pravu – BiH treba više empatije, Dayton je bio najbrutalniji sporazum 20. stoljeća”
PODNASLOV: Stefan Schwarz, bivši zastupnik Bundestaga i dobar poznavatelj prilika u Bosni i Hercegovini u svom tekstu kao gostujući autor Deutsche Welle-a kritizira učinak Daytonskog sporazuma.
STRANA: https://poskok.info/angela-merkel-je-u-pravu-bih-treba-vise-empatije-dayton-je-bio-najbrutalniji-sporazum-20-stoljeca/
AUTOR(I): Desk

Stefan Schwarz, bivši zastupnik Bundestaga i dobar poznavatelj prilika u Bosni i Hercegovini u svom tekstu kao gostujući autor Deutsche Welle-a kritizira učinak Daytonskog sporazuma. Piše:Stefan Schwarz, bivši član njemačkog Bundestaga i Direktor Europskog Instituta za Balkan/DW foto: Stefan Schwarz foto: Stefan Schwarz Kancelarka je u više navrata pokušala presjeći gordijski čvor na Balkanu ali bez uspjeha. Zašto to više od 25 godina ne uspijeva u BiH? Tko, ili bolje rečeno, što blokira svaki napredak? Što ljude tjera u rezignaciju i na bijeg iz zemlje? Jedan razlog je: Europa, pa i Njemačka, se ne suočavaju s uzrocima sadašnje situacije u BiH. Ne postoji volja za suočavanje s vlastitim pogreškama. Uzrok za situaciju u BiH nije, kako cinici tvrde, da je zemlja paralizirana od previše nacionalizma. To je propaganda. Problem je međunarodna tolerancija naspram ratnih zločinaca i kriminalaca. I njihovog životnog osiguranja koje se zove Daytonski sporazum. Već su za vrijeme referenduma 1992., kada sam kao promatrač po prvi puta boravio u BiH, tamo bili prisutni ekstremisti. Bosanskim Srbima su ekstremisti prijetili kako bi ih spriječili u izlasku na referendum. Nakon što se 90 posto stanovnika odlučilo za neovisnost, stvari su se dodatno radikalizirale. Naoružana Karadžićeva paravojska nas je u hotelu „Holiday Inn” u Sarajevu držala kao političke taoce. Tek nakon ogromnog pritiska SAD-a na Miloševića, uslijedila je evakuacija predstavnika međunarodne zajednice. Bosanci su postali žrtve najgoreg rata u Europi nakon Drugog svjetskog rata. Baš onako kako je to Karadžić najavio „internacionalcima”. NATO je sačuvao Bosnu kako ne bi bila izbrisana iz zemljopisnih karata.Agresija i genocid, ne samo 1995. u Srebrenici nego već 1992. u Prijedoru, i u Foči i mnogim drugim gradovima i selima BiH, su zaustavljeni kasno, za stotine tisuća ljudi prekasno. U Daytonu je 1995. rat doduše okončan ali uz neoprostivu grešku – jedan dio zemlje prepušten je ratnim zločincima kao plijen.Previše obzira prema Miloševiću, već tada ratnom zločincu i predsjedniku Srbije, dovelo je do najbrutalnijeg sporazuma 20. stoljeća u Europi.Počinitelji genocida i ratni zločinci su kao „nagradu” dobili skoro pola zemlje. Nikada u 20 stoljeću genocid i razaranje nisu bili više nagrađeni. Prihvaćanje agresije pa čak i genocida slovilo je nakon Hitlera, iz političkih ali i moralnih razloga, kao potpuno nezamislivo. Sve do Daytonskog sporazuma. Upravo zato što ne samo mnogi diplomati ali i političari gledali na BiH bez suosjećanja i empatije, a utoliko više s arogancijom i ignorancijom, zemlja je podijeljena – što je pravi cinizam.Čak su i njemački diplomati poput Ischingera i Steinera po prvi put nakon 2. svjetskog rata sudjelovali u podjeli stranih zemalja. Tako ratni zločinci nisu samo stekli međunarodno priznanje, nego i kontrolu nad pola zemlje, a Daytonskim sporazumom u ruke im je dan i mehanizam za blokiranje čitave BiH. Niti jedna zemlja na svijetu nema tri predsjednika.Ni u jednoj zemlji Europe se odluke ne mogu tako blokirati. Richard Holbrooke, sin njemačke Židovke koja je pobjegla od nacista, je isposlovao sporazum koji je Židove u ovoj zemlji isključio iz Predsjedništva BiH. 1992. je jedna tolerantna BiH namjeravala proslaviti 500 godina od dolaska progonjenih Židova u Sarajevo. 1995. je kroz Daytonski sporazum uslijedilo izopačenje ove ideje.Daytonski sporazum je od Bosne, predivne zemlje s ljudima punima suosjećanja, načinio beznadežnu zemlju. Republiku Srpsku kontroliraju korumpirani ratni zločinci i njihovi pristaše. Federaciju vodi korumpirana klika.U svim dijelovima BiH građani pate pod ovim korumpiranim elitama. Životno osiguranja kriminalaca je Daytonski sporazum. Visoki predstavnik, koji je naoružan Bonskim ovlastima, trebao nametnuti pravnu državu i reforme, degradiran je na razinu bojažljivog eunuha.Gospodin Inzko svakodnevno dokazuje svoju nerelevantnost. Stanovništvo se, zbog Daytonskog sporazuma, nije u stanju samo osloboditi ratnih zločinaca i korumpiranih elita. BiH se prvo mora osloboditi Daytona kako bi se uopće oslobodila: Ona od Daytonistana ponovno mora postati Bosna i Hercegovina. A to neće biti izvedivo bez onih koji su od BiH napravili Daytonistan. Ono što karakterizira (gotovo) sve Bosance, a to je otvorenost i empatija za druge, to diplomati ne razumiju. Zato je Dayton, koji je teško naštetio bosanskoj duši i amputirao zemlju, uopće postao moguć.Operacija zvana Dayton spasila je doduše državu Bosnu i Hercegovinu, ali je od nje napravila invalida. A to se može promijeniti. Na Angeli Merkel leži velika odgovornost.Njemačka kancelarka je najmoćnija žena na svijetu, mnogi slušaju što ona ima za kazati. Ova najmoćnija političarka Europe mogla bi značajno pomoći kako bi se odagnala opasnost od ponovnog rata u ovom dijelu Europe. Ona bi svoju empatiju trebala povezati sa svojom voljom i sposobnošću analitičkog razmišljanja. Onda ona bi, kao kancelarka, iza sebe ostavila istinski mir.

<***>
NOVINA: poskok.info
DATUM: 28.07.2021
RUBRIKA: Novice
NADNASLOV: N/A
NASLOV: Na Blidinju održana biciklijada i radionica o razvoju turističkog proizvoda
PODNASLOV: N/A
STRANA: https://poskok.info/na-blidinju-odrzana-biciklijada-i-radionica-o-razvoju-turistickog-proizvoda/
AUTOR(I): Desk

U okviru projekta prekogranične suradnje “Biciklističke rute za unaprjeđenje prirodne i kulturne baštine Hercegovine i Crne Gore – CyclingRural”, financiranog od strane Europske unije, održana je biciklijada pod nazivom “Stazom Ajduka” u sklopu Blidinje BIKE Festivala, priopćeno je u srijedu iz Ureda za europske integracije Vlade Zapadnohercegovačke županije (ZHŽ). Ova biciklijada, zamišljena kao rekreativna vožnja, organizirana je s ciljem promoviranja cikloturističke ponude Hercegovine i njenih turističkih kapaciteta. Polazna točka biciklijade bila je u 10 sati ispred restorana Staza na Blidinju, a na relaciji dugoj oko 50 kilometara čak 180 sudionika biciklijade imalo je prigodu vidjeti neke od najljepših krajolika koje Hercegovina i Park prirode Blidinje nude. Ovo je peta u nizu rekreativnih biciklističkih vožnji koja je organizirana u okviru projekta “CyclingRural” koji se provodi u okviru Programa prekogranične suradnje Bosna i Hercegovina – Crna Gora 2014-2020. Projekt će također uvesti i standard kvalitete “Bike Friendly Concept”, te će na taj način dodati vrijednost turističkoj ponudi u cijeloj regiji što će izravno dovesti do povećanja aktivnosti u ruralnim područjima Herceg Novog i ZHŽ-a. Nadalje, istog dana održana je i radionica “Razvoj turističkog proizvoda” na kojoj se okupilo 30 sudionika, a predavač je bio stručnjak za razvoj ruralnog turizma s naglaskom na obiteljski smještaj Nedo Pinezić. Projekt je službeno započeo 1. listopada 2019. godine, a provedba će trajati 24 mjeseca. Ukupna vrijednost projekta iznosi 495.000 eura, od čega Europska unija financira 400.000 eura bespovratnih sredstava. Partneri na projektu su Ured za europske integracije Vlade ZHŽ-a kao nositelj projekta, gradovi Široki Brijeg i Ljubuški, općine Posušje i Grude, te Turistička organizacija Herceg Novi iz Crne Gore. Europska unija financira ovaj projekt s ciljem jačanja i diversifikacije kvalitete turističke ponude, te razvoja i promocije biciklističke i turističke ponude na otvorenom u ruralnim područjima prekograničnih regija Crne Gore i BiH. Projekt će rezultirati stvaranjem nove i atraktivnije turističke ponude pod brendom “Cycling Rural”, koja će biti uključena u turističku ponudu obje zemlje, kao i u ukupnu turističku ponudu Jadranskoga zaleđa, stoji u priopćenju.

<***>
NOVINA: poskok.info
DATUM: 26.07.2017
RUBRIKA: Tehnologija
NADNASLOV: N/A
NASLOV: Lopate za snijeg usred ljeta: Pogledajte kakav je kaos iza sebe ostavila tuča u Istri
PODNASLOV: Jako tučonosno nevrijeme oko 14 sati zahvatilo je dijelove istočne Istre.
STRANA: https://poskok.info/lopate-za-snijeg-usred-ljeta-pogledajte-kakav-je-kaos-iza-sebe-ostavila-tuca-u-istri/
AUTOR(I): Desk

Jako tučonosno nevrijeme oko 14 sati zahvatilo je dijelove istočne Istre. Glavnina nevremena pogodila je Plomin i bližu okolicu, javlja Istramet. Ekstremna tuča prekrila je Plomin pretvarajući ga u zimsko ruho. Temperatura zraka naglo se snizila na samo 13-14 stupnjeva Celzija uz prolazno jak vjetar. Prema informacijama s terena, tuča je zatvorila i neke lokalne ceste (Vozilići-Labin). Zbog velike količine leda na teren su izašle i ralice. Građani su, pak, morali izvaditi lopate za snijeg kako bi očistili led na svojim terasama i ispred svojih kuća. Foto:Goran Kovačić

<***>
NOVINA: poskok.info
DATUM: 29.07.2014
RUBRIKA: Društvo
NADNASLOV: N/A
NASLOV: Pogledajte kako je Europa izgledala prije 100 godina, a kako izgleda danas!
PODNASLOV: N/A
STRANA: https://poskok.info/pogledajte-kako-je-evropa-izgledala-prije-100-godina-a-kako-izgleda-danas/
AUTOR(I): Desk

U prethodnih 100 godina dogodili  su se i još jedan svjetski rat i uspon i pad Sovjetskog saveza, ali granice današnje Europe uglavnom su i dalje one povučene nakon sukoba koji je izazvao Principov metakKada jeGavrilo Principizvršio atentat na Nadvojvodu Franca Ferdinanda, nasljednika Austrougarskog prijestolja, 28. lipnja 1914., rijetko tko je mogao znati da će to rezultirati četverogodišnjim brutalnim ratom, koji će dovesti do pada tri europske imperije kao i do revolucije u budućem Sovjetskom savezu.U prethodnih 100 godina desili su se i još jedan svjetski rat i uspon i pad Sovjetskog saveza, ali granice današnje Evrope uglavnom su i dalje one povučene nakon sukoba koji je izazvao Principov metak.Europa 1914.Europa 2014.Interaktivnu mapu možete pogledatiOVDJE.RSE,

<***>
NOVINA: poskok.info
DATUM: 26.11.2019
RUBRIKA: Novice
NADNASLOV: N/A
NASLOV: Raste broj brakova u Mađarskoj zbog Orbanovih mjera
PODNASLOV: Prema ovogodišnjem programu parovi koji se ožene prije nevjestinog 41-og rođendana mogu dobiti subvencionirane kredite do 10 milijuna forinti (cca 220 tisuća kuna).
STRANA: https://poskok.info/raste-broj-brakova-u-madarskoj-zbog-orbanovih-mjera/
AUTOR(I): poskok.info

Prema ovogodišnjem programu parovi koji se ožene prije nevjestinog 41-og rođendana mogu dobiti subvencionirane kredite do 10 milijuna forinti (cca 220 tisuća kuna). Prema ovogodišnjem programu parovi koji se ožene prije nevjestinog 41-og rođendana mogu dobiti subvencionirane kredite do 10 milijuna forinti (cca 220 tisuća kuna). Mjere mađarske vlade koje za cilj imaju poticanje brakova i povećanje nataliteta, subvencioniranim kreditima, već su prouzročile veliki porast vjenčanja, iako se još uvijek ne može reći hoće li porasti natalitet Prioritet nacionalističkog premijera Viktora Orbana je potaknuti Mađare da sklapaju više brakova i imaju više djece kako bi se Mađarska demografski oporavila. Mađarska je vlada tako uvela više poreznih olakšica za mlade obitelji, prenosi Hina. Prema ovogodišnjem programu parovi koji se ožene prije nevjestinog 41-og rođendana mogu dobiti subvencionirane kredite do 10 milijuna forinti (cca 220 tisuća kuna). Trećina kredita ne mora se vratiti ako će par imati dvoje djece, a cijeli će dug biti izbrisan ako će imati troje djece. Prema podacima mađarskog zavoda za statistiku (KSH) u prvih devet mjeseci 2019. sklopljeno je 20 posto više brakova nego u prvih devet mjeseci 2018. To je najveći broj sklopljenih brakova od 1990. Samo u rujnu je sklopljeno 29 posto više brakova nego u istom mjesecu prošle godine, što je najveći broj vjenčanja u tom mjesecu u Mađarskoj od 1979. Vlada je rekla ranije ovoga mjeseca kako se preko 50 tisuća parova prijavilo za subvencionirane kredite. Za sada se ne može znati hoće li navedene mjere biti uspješne. Naime, stopa poroda u Mađarskoj iznosila je 1,48 ove godine, nešto manje od prošlogodišnjih 1,49.

<***>
NOVINA: poskok.info
DATUM: 25.12.2013
RUBRIKA: Novice
NADNASLOV: N/A
NASLOV: Vučić razbio vrata i vikao na direktore: “Bando lopovska, nikad vam nije dosta
PODNASLOV: Novinar beogradskog dnevnog lista pratio je ovaj događaj iz susjedne kancelarije, kada mu je pažnju privukla velika buka i galama na drugom katu zgrade srpske vlade.
STRANA: https://poskok.info/vucic-razbio-vrata-i-vikao-na-direktore-bando-lopovska-nikad-vam-nije-dosta/
AUTOR(I): Desk

ALEKSANDAR VUČIĆ, prvi potpredsjednik vlade Srbije, polomio je bravu na vratima svog kabineta kada su ga članovi rukovodstva Agencije za kontrolu leta došli tražiti dozvolu da sebi i radnicima isplate 13. plaću, javlja Blic. Novinar beogradskog dnevnog lista pratio je ovaj događaj iz susjedne kancelarije, kada mu je pažnju privukla velika buka i galama na drugom katu zgrade srpske vlade. “Bando lopovska, marš van! Kako vas nije sram! Van da vas nikad više nisam vidio. Nikad vam nije dosta para, a imate najveće plaće u Srbiji”, galamio je Vučić. Ubrzo je do Vučićevog kabineta stigao domar koji je morao zamijeniti bravu na vratima. Vučićev suradnik, koji je želio ostati anoniman, kasnije je ispričao da je Vučić sasvim poludio kada su mu direktori iz agencije došli tražiti isplatu 13. plaće.

